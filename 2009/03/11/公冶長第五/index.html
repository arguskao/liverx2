<!doctype html>
<html lang="zh">
  <head>
  <meta charset="utf-8">
<title>公冶長第五 - 活力藥師網番外篇</title>
<meta name="description" content="">
<meta name="viewport" content="width=device-width, initial-scale=1">



  <meta name="generator" content="Hugo 0.58.1" />
  <meta itemprop="name" content="公冶長第五">
<meta itemprop="description" content="子謂公冶長，「可妻也。雖在縲絏之中，非其罪也」。以其子妻之。
子謂南容，「邦有道，不廢；邦無道，免於刑戮」。以其兄之子妻之。
子謂子賤，「君子哉若人！魯無君子者，斯焉取斯？」
子貢問曰：「賜也何如？」子曰：「女器也。」曰：「何器也？」曰：「瑚璉也。」
或曰：「雍也，仁而不佞。」子曰：「焉用佞？禦人以口給，屢憎於人。不知其仁，焉用佞？」
子使漆雕開仕。對曰：「吾斯之未能信。」子說。
子曰：「道不行，乘桴浮于海。從我者其由與？」子路聞之喜。子曰：「由也好勇過我，無所取材。」
孟武伯問：「子路仁乎？」子曰：「不知也。」又問。子曰：「由也，千乘之國，可使治其賦也，不知其仁也。」「求也何如？」子曰：「求也，千室之邑，百乘之家，可使為之宰也，不知其仁也。」「赤也何如？」子曰：「赤也，束帶立於朝，可使與賓客言也，不知其仁也。」
子謂子貢曰：「女與回也孰愈？」對曰：「賜也何敢望回。回也聞一以知十，賜也聞一以知二。」子曰：「弗如也！吾與女弗如也。」
宰予晝寢。子曰：「朽木不可雕也，糞土之牆不可杇也，於予與何誅。」子曰：「始吾於人也，聽其言而信其行；今吾於人也，聽其言而觀其行。於予與改是。」
子曰：「吾未見剛者。」或對曰：「申棖。」子曰：「棖也慾，焉得剛？」
子貢曰：「我不欲人之加諸我也，吾亦欲無加諸人。」子曰：「賜也，非爾所及也。」
子貢曰：「夫子之文章，可得而聞也；夫子之言性與天道，不可得而聞也。」
子路有聞，未之能行，唯恐有聞。
子貢問曰：「孔文子何以謂之文也？」子曰：「敏而好學，不恥下問，是以謂之文也。」
子謂子產，「有君子之道四焉：其行己也恭，其事上也敬，其養民也惠，其使民也義。」
子曰：「晏平仲善與人交，久而敬之。」
子曰：「臧文仲居蔡，山節藻梲，何如其知也？」
子張問曰：「令尹子文三仕為令尹，無喜色；三已之，無慍色。舊令尹之政，必以告新令尹。何如？」子曰：「忠矣。」曰：「仁矣乎？」曰：「未知，焉得仁？」「崔子弒齊君，陳文子有馬十乘，棄而違之。至於他邦，則曰：『猶吾大夫崔子也。』違之。之一邦，則又曰：『猶吾大夫崔子也。』違之。何如？」子曰：「清矣。」曰：「仁矣乎？」曰：「未知。焉得仁？」
季文子三思而後行。子聞之，曰：「再，斯可矣。」
子曰：「甯武子邦有道則知，邦無道則愚。其知可及也，其愚不可及也。」
子在陳曰：「歸與！歸與！吾黨之小子狂簡，斐然成章，不知所以裁之。」
子曰：「伯夷、叔齊不念舊惡，怨是用希。」
子曰：「孰謂微生高直？或乞醯焉，乞諸其鄰而與之。」
子曰：「巧言、令色、足恭，左丘明恥之，丘亦恥之。匿怨而友其人，左丘明恥之，丘亦恥之。」
顏淵、季路侍。子曰：「盍各言爾志？」子路曰：「願車馬、衣輕裘，與朋友共。敝之而無憾。」顏淵曰：「願無伐善，無施勞。」子路曰：「願聞子之志。」子曰：「老者安之，朋友信之，少者懷之。」
子曰：「已矣乎！吾未見能見其過而內自訟者也。」
子曰：「十室之邑，必有忠信如丘者焉，不如丘之好學也。」">


<meta itemprop="datePublished" content="2009-03-11T10:56:18&#43;00:00" />
<meta itemprop="dateModified" content="2009-03-11T10:56:18&#43;00:00" />
<meta itemprop="wordCount" content="28">



<meta itemprop="keywords" content="" />

  <meta property="og:title" content="公冶長第五" />
<meta property="og:description" content="子謂公冶長，「可妻也。雖在縲絏之中，非其罪也」。以其子妻之。
子謂南容，「邦有道，不廢；邦無道，免於刑戮」。以其兄之子妻之。
子謂子賤，「君子哉若人！魯無君子者，斯焉取斯？」
子貢問曰：「賜也何如？」子曰：「女器也。」曰：「何器也？」曰：「瑚璉也。」
或曰：「雍也，仁而不佞。」子曰：「焉用佞？禦人以口給，屢憎於人。不知其仁，焉用佞？」
子使漆雕開仕。對曰：「吾斯之未能信。」子說。
子曰：「道不行，乘桴浮于海。從我者其由與？」子路聞之喜。子曰：「由也好勇過我，無所取材。」
孟武伯問：「子路仁乎？」子曰：「不知也。」又問。子曰：「由也，千乘之國，可使治其賦也，不知其仁也。」「求也何如？」子曰：「求也，千室之邑，百乘之家，可使為之宰也，不知其仁也。」「赤也何如？」子曰：「赤也，束帶立於朝，可使與賓客言也，不知其仁也。」
子謂子貢曰：「女與回也孰愈？」對曰：「賜也何敢望回。回也聞一以知十，賜也聞一以知二。」子曰：「弗如也！吾與女弗如也。」
宰予晝寢。子曰：「朽木不可雕也，糞土之牆不可杇也，於予與何誅。」子曰：「始吾於人也，聽其言而信其行；今吾於人也，聽其言而觀其行。於予與改是。」
子曰：「吾未見剛者。」或對曰：「申棖。」子曰：「棖也慾，焉得剛？」
子貢曰：「我不欲人之加諸我也，吾亦欲無加諸人。」子曰：「賜也，非爾所及也。」
子貢曰：「夫子之文章，可得而聞也；夫子之言性與天道，不可得而聞也。」
子路有聞，未之能行，唯恐有聞。
子貢問曰：「孔文子何以謂之文也？」子曰：「敏而好學，不恥下問，是以謂之文也。」
子謂子產，「有君子之道四焉：其行己也恭，其事上也敬，其養民也惠，其使民也義。」
子曰：「晏平仲善與人交，久而敬之。」
子曰：「臧文仲居蔡，山節藻梲，何如其知也？」
子張問曰：「令尹子文三仕為令尹，無喜色；三已之，無慍色。舊令尹之政，必以告新令尹。何如？」子曰：「忠矣。」曰：「仁矣乎？」曰：「未知，焉得仁？」「崔子弒齊君，陳文子有馬十乘，棄而違之。至於他邦，則曰：『猶吾大夫崔子也。』違之。之一邦，則又曰：『猶吾大夫崔子也。』違之。何如？」子曰：「清矣。」曰：「仁矣乎？」曰：「未知。焉得仁？」
季文子三思而後行。子聞之，曰：「再，斯可矣。」
子曰：「甯武子邦有道則知，邦無道則愚。其知可及也，其愚不可及也。」
子在陳曰：「歸與！歸與！吾黨之小子狂簡，斐然成章，不知所以裁之。」
子曰：「伯夷、叔齊不念舊惡，怨是用希。」
子曰：「孰謂微生高直？或乞醯焉，乞諸其鄰而與之。」
子曰：「巧言、令色、足恭，左丘明恥之，丘亦恥之。匿怨而友其人，左丘明恥之，丘亦恥之。」
顏淵、季路侍。子曰：「盍各言爾志？」子路曰：「願車馬、衣輕裘，與朋友共。敝之而無憾。」顏淵曰：「願無伐善，無施勞。」子路曰：「願聞子之志。」子曰：「老者安之，朋友信之，少者懷之。」
子曰：「已矣乎！吾未見能見其過而內自訟者也。」
子曰：「十室之邑，必有忠信如丘者焉，不如丘之好學也。」" />
<meta property="og:type" content="article" />
<meta property="og:url" content="https://www.liverx.org/2009/03/11/%E5%85%AC%E5%86%B6%E9%95%B7%E7%AC%AC%E4%BA%94/" />
<meta property="article:published_time" content="2009-03-11T10:56:18+00:00" />
<meta property="article:modified_time" content="2009-03-11T10:56:18+00:00" />

  <meta name="twitter:card" content="summary"/>
<meta name="twitter:title" content="公冶長第五"/>
<meta name="twitter:description" content="子謂公冶長，「可妻也。雖在縲絏之中，非其罪也」。以其子妻之。
子謂南容，「邦有道，不廢；邦無道，免於刑戮」。以其兄之子妻之。
子謂子賤，「君子哉若人！魯無君子者，斯焉取斯？」
子貢問曰：「賜也何如？」子曰：「女器也。」曰：「何器也？」曰：「瑚璉也。」
或曰：「雍也，仁而不佞。」子曰：「焉用佞？禦人以口給，屢憎於人。不知其仁，焉用佞？」
子使漆雕開仕。對曰：「吾斯之未能信。」子說。
子曰：「道不行，乘桴浮于海。從我者其由與？」子路聞之喜。子曰：「由也好勇過我，無所取材。」
孟武伯問：「子路仁乎？」子曰：「不知也。」又問。子曰：「由也，千乘之國，可使治其賦也，不知其仁也。」「求也何如？」子曰：「求也，千室之邑，百乘之家，可使為之宰也，不知其仁也。」「赤也何如？」子曰：「赤也，束帶立於朝，可使與賓客言也，不知其仁也。」
子謂子貢曰：「女與回也孰愈？」對曰：「賜也何敢望回。回也聞一以知十，賜也聞一以知二。」子曰：「弗如也！吾與女弗如也。」
宰予晝寢。子曰：「朽木不可雕也，糞土之牆不可杇也，於予與何誅。」子曰：「始吾於人也，聽其言而信其行；今吾於人也，聽其言而觀其行。於予與改是。」
子曰：「吾未見剛者。」或對曰：「申棖。」子曰：「棖也慾，焉得剛？」
子貢曰：「我不欲人之加諸我也，吾亦欲無加諸人。」子曰：「賜也，非爾所及也。」
子貢曰：「夫子之文章，可得而聞也；夫子之言性與天道，不可得而聞也。」
子路有聞，未之能行，唯恐有聞。
子貢問曰：「孔文子何以謂之文也？」子曰：「敏而好學，不恥下問，是以謂之文也。」
子謂子產，「有君子之道四焉：其行己也恭，其事上也敬，其養民也惠，其使民也義。」
子曰：「晏平仲善與人交，久而敬之。」
子曰：「臧文仲居蔡，山節藻梲，何如其知也？」
子張問曰：「令尹子文三仕為令尹，無喜色；三已之，無慍色。舊令尹之政，必以告新令尹。何如？」子曰：「忠矣。」曰：「仁矣乎？」曰：「未知，焉得仁？」「崔子弒齊君，陳文子有馬十乘，棄而違之。至於他邦，則曰：『猶吾大夫崔子也。』違之。之一邦，則又曰：『猶吾大夫崔子也。』違之。何如？」子曰：「清矣。」曰：「仁矣乎？」曰：「未知。焉得仁？」
季文子三思而後行。子聞之，曰：「再，斯可矣。」
子曰：「甯武子邦有道則知，邦無道則愚。其知可及也，其愚不可及也。」
子在陳曰：「歸與！歸與！吾黨之小子狂簡，斐然成章，不知所以裁之。」
子曰：「伯夷、叔齊不念舊惡，怨是用希。」
子曰：「孰謂微生高直？或乞醯焉，乞諸其鄰而與之。」
子曰：「巧言、令色、足恭，左丘明恥之，丘亦恥之。匿怨而友其人，左丘明恥之，丘亦恥之。」
顏淵、季路侍。子曰：「盍各言爾志？」子路曰：「願車馬、衣輕裘，與朋友共。敝之而無憾。」顏淵曰：「願無伐善，無施勞。」子路曰：「願聞子之志。」子曰：「老者安之，朋友信之，少者懷之。」
子曰：「已矣乎！吾未見能見其過而內自訟者也。」
子曰：「十室之邑，必有忠信如丘者焉，不如丘之好學也。」"/>
<meta name="twitter:site" content="@arguskao"/>

  

  <link rel="stylesheet"
      href="https://www.liverx.org/cdnjs.cloudflare.com/ajax/libs/highlight.js/9.15.6/styles/github.min.css">
  
    
      <link rel="stylesheet" href="https://www.liverx.org/css/normalize.css">
      <link rel="stylesheet" href="https://www.liverx.org/cdnjs.cloudflare.com/ajax/libs/academicons/1.8.6/css/academicons.min.css">
       <link rel="stylesheet" href="https://www.liverx.org/use.fontawesome.com/releases/v5.9.0/css/all.css">
      <link rel="stylesheet" href="https://www.liverx.org/cdnjs.cloudflare.com/ajax/libs/fancybox/3.3.5/css/jquery.fancybox.min.css">
      
      
      <link rel="stylesheet" href="https://www.liverx.org/css/main.min.f16c933dd496fa55e8ea7d074b5fcd851c15f29625f5580af649f85aa998f76a.css" >
      <link rel="stylesheet" href="https://www.liverx.org/css/add-on.css">
    
  
  
  
  
</head>

  <body>
    
<header id="site-header">
  <nav id="site-nav">
    <h1 class="nav-title">
      <a href="https://www.liverx.org/">
        
          
            博客
          
        
      </a>
    </h1>
    <menu id="site-nav-menu" class="flyout-menu">
      
        <a href="https://www.liverx.org/" class="link"><i class="fas fa-home">&nbsp;</i>首頁</a>
      
        <a href="https://www.liverx.org/category/%E5%B0%8F%E8%AA%AA%E5%BD%B1%E8%A9%95/" class="link"><i class="far fa-id-card">&nbsp;</i>電影影評</a>
      
        <a href="https://www.liverx.org/category/" class="link"><i class="fas fa-sitemap">&nbsp;</i>分類</a>
      
        <a href="https://www.liverx.org/contact/" class="link"><i class="far fa-envelope">&nbsp;</i>聯絡我</a>
      
      <a href="#share-menu" class="share-toggle"><i class="fas fa-share-alt">&nbsp;</i>Share</a>
      

    </menu>
    

    <a href="#share-menu" class="share-toggle"><i class="fas fa-share-alt fa-2x">&nbsp;</i></a>
    
    <a href="#site-nav" class="nav-toggle"><i class="fas fa-bars fa-2x"></i></a>
  </nav>
  
  
    <menu id="share-menu" class="flyout-menu">
      <h1>Share Post</h1>
      




  
    
    <a href="//twitter.com/share?text=%e5%85%ac%e5%86%b6%e9%95%b7%e7%ac%ac%e4%ba%94&amp;url=https%3a%2f%2fwww.liverx.org%2f2009%2f03%2f11%2f%25E5%2585%25AC%25E5%2586%25B6%25E9%2595%25B7%25E7%25AC%25AC%25E4%25BA%2594%2f" target="_blank" rel="noopener" class="share-btn twitter">
        <i class="fab fa-twitter"></i><p>&nbsp;Twitter</p>
      </a>
  

  
      <a href="//www.facebook.com/sharer/sharer.php?u=https%3a%2f%2fwww.liverx.org%2f2009%2f03%2f11%2f%25E5%2585%25AC%25E5%2586%25B6%25E9%2595%25B7%25E7%25AC%25AC%25E4%25BA%2594%2f" target="_blank" rel="noopener" class="share-btn facebook">
        <i class="fab fa-facebook"></i><p>&nbsp;Facebook</p>
        </a>
  

  

  
        <a href="mailto:?subject=Check out this post by %7b%20%20%20%20%20%20%20%20map%5b%5d%7d&amp;body=https%3a%2f%2fwww.liverx.org%2f2009%2f03%2f11%2f%25E5%2585%25AC%25E5%2586%25B6%25E9%2595%25B7%25E7%25AC%25AC%25E4%25BA%2594%2f" target="_blank" class="share-btn email" data-proofer-ignore>
          <i class="fas fa-envelope"></i><p>&nbsp;Email</p>
        </a>
  


    </menu>
  
</header>

    <div id="wrapper">
      <section id="site-intro">
  <a href="https://www.liverx.org/"><img src="https://www.liverx.org/img/jslogo.png" class="circle" width="100" alt="照片" /></a>
  <header>
    <h1>一個藥師的自由自語</h1>
  </header>
  <main>
    <p>無聊的人請進來.</p>
  </main>
  
    <footer>
      <ul class="socnet-icons">
        

        <li><a href="//github.com/arguskao" target="_blank" rel="noopener" title="GitHub" class="fab fa-github"></a></li>










<li><a href="//medium.com/@arguskao" target="_blank" rel="noopener" title="Medium" class="fab fa-medium"></a></li>





<li><a href="//facebook.com/masterkao" target="_blank" rel="noopener" title="Facebook" class="fab fa-facebook"></a></li>




<li><a href="//api.whatsapp.com/send?phone=886980347570" target="_blank" rel="noopener" title="WhatsApp" class="fab fa-whatsapp"></a></li>



<li><a href="//instagram.com/arguskao" target="_blank" rel="noopener" title="Instagram" class="fab fa-instagram"></a></li>

<li><a href="//twitter.com/arguskao" target="_blank" rel="noopener" title="Twitter" class="fab fa-twitter"></a></li>










<li><a href="mailto:wii543@gmail.com" target="_blank" title="Email" class="far fa-envelope"></a></li>

      </ul>
    </footer>
  
</section>

      <main id="site-main">
        <article class="post">
  <header>
  <div class="title">
    
        <h2><a href="https://www.liverx.org/2009/03/11/%E5%85%AC%E5%86%B6%E9%95%B7%E7%AC%AC%E4%BA%94/">公冶長第五</a></h2>
    
    
</div>
  <div class="meta">
    <time class="published" datetime="2009-03-11 10:56:18 &#43;0000 &#43;0000">
      March 11, 2009
    </time>
    <span class="author">arguskao</span>
    
      <p>1 分鐘</p>
    
  </div>
</header>

  <section id="socnet-share">
    




  
    
    <a href="//twitter.com/share?text=%e5%85%ac%e5%86%b6%e9%95%b7%e7%ac%ac%e4%ba%94&amp;url=https%3a%2f%2fwww.liverx.org%2f2009%2f03%2f11%2f%25E5%2585%25AC%25E5%2586%25B6%25E9%2595%25B7%25E7%25AC%25AC%25E4%25BA%2594%2f" target="_blank" rel="noopener" class="share-btn twitter">
        <i class="fab fa-twitter"></i><p>&nbsp;Twitter</p>
      </a>
  

  
      <a href="//www.facebook.com/sharer/sharer.php?u=https%3a%2f%2fwww.liverx.org%2f2009%2f03%2f11%2f%25E5%2585%25AC%25E5%2586%25B6%25E9%2595%25B7%25E7%25AC%25AC%25E4%25BA%2594%2f" target="_blank" rel="noopener" class="share-btn facebook">
        <i class="fab fa-facebook"></i><p>&nbsp;Facebook</p>
        </a>
  

  

  
        <a href="mailto:?subject=Check out this post by %7b%20%20%20%20%20%20%20%20map%5b%5d%7d&amp;body=https%3a%2f%2fwww.liverx.org%2f2009%2f03%2f11%2f%25E5%2585%25AC%25E5%2586%25B6%25E9%2595%25B7%25E7%25AC%25AC%25E4%25BA%2594%2f" target="_blank" class="share-btn email" data-proofer-ignore>
          <i class="fas fa-envelope"></i><p>&nbsp;Email</p>
        </a>
  


  </section>
  

  <div class="content">
    <p>子謂公冶長，「可妻也。雖在縲絏之中，非其罪也」。以其子妻之。</p>

<p>子謂南容，「邦有道，不廢；邦無道，免於刑戮」。以其兄之子妻之。</p>

<p>子謂子賤，「君子哉若人！魯無君子者，斯焉取斯？」</p>

<p>子貢問曰：「賜也何如？」子曰：「女器也。」曰：「何器也？」曰：「瑚璉也。」</p>

<p>或曰：「雍也，仁而不佞。」子曰：「焉用佞？禦人以口給，屢憎於人。不知其仁，焉用佞？」</p>

<p>子使漆雕開仕。對曰：「吾斯之未能信。」子說。</p>

<p>子曰：「道不行，乘桴浮于海。從我者其由與？」子路聞之喜。子曰：「由也好勇過我，無所取材。」</p>

<p>孟武伯問：「子路仁乎？」子曰：「不知也。」又問。子曰：「由也，千乘之國，可使治其賦也，不知其仁也。」「求也何如？」子曰：「求也，千室之邑，百乘之家，可使為之宰也，不知其仁也。」「赤也何如？」子曰：「赤也，束帶立於朝，可使與賓客言也，不知其仁也。」</p>

<p>子謂子貢曰：「女與回也孰愈？」對曰：「賜也何敢望回。回也聞一以知十，賜也聞一以知二。」子曰：「弗如也！吾與女弗如也。」</p>

<p>宰予晝寢。子曰：「朽木不可雕也，糞土之牆不可杇也，於予與何誅。」子曰：「始吾於人也，聽其言而信其行；今吾於人也，聽其言而觀其行。於予與改是。」</p>

<p>子曰：「吾未見剛者。」或對曰：「申棖。」子曰：「棖也慾，焉得剛？」</p>

<p>子貢曰：「我不欲人之加諸我也，吾亦欲無加諸人。」子曰：「賜也，非爾所及也。」</p>

<p>子貢曰：「夫子之文章，可得而聞也；夫子之言性與天道，不可得而聞也。」</p>

<p>子路有聞，未之能行，唯恐有聞。</p>

<p>子貢問曰：「孔文子何以謂之文也？」子曰：「敏而好學，不恥下問，是以謂之文也。」</p>

<p>子謂子產，「有君子之道四焉：其行己也恭，其事上也敬，其養民也惠，其使民也義。」</p>

<p>子曰：「晏平仲善與人交，久而敬之。」</p>

<p>子曰：「臧文仲居蔡，山節藻梲，何如其知也？」</p>

<p>子張問曰：「令尹子文三仕為令尹，無喜色；三已之，無慍色。舊令尹之政，必以告新令尹。何如？」子曰：「忠矣。」曰：「仁矣乎？」曰：「未知，焉得仁？」「崔子弒齊君，陳文子有馬十乘，棄而違之。至於他邦，則曰：『猶吾大夫崔子也。』違之。之一邦，則又曰：『猶吾大夫崔子也。』違之。何如？」子曰：「清矣。」曰：「仁矣乎？」曰：「未知。焉得仁？」</p>

<p>季文子三思而後行。子聞之，曰：「再，斯可矣。」</p>

<p>子曰：「甯武子邦有道則知，邦無道則愚。其知可及也，其愚不可及也。」</p>

<p>子在陳曰：「歸與！歸與！吾黨之小子狂簡，斐然成章，不知所以裁之。」</p>

<p>子曰：「伯夷、叔齊不念舊惡，怨是用希。」</p>

<p>子曰：「孰謂微生高直？或乞醯焉，乞諸其鄰而與之。」</p>

<p>子曰：「巧言、令色、足恭，左丘明恥之，丘亦恥之。匿怨而友其人，左丘明恥之，丘亦恥之。」</p>

<p>顏淵、季路侍。子曰：「盍各言爾志？」子路曰：「願車馬、衣輕裘，與朋友共。敝之而無憾。」顏淵曰：「願無伐善，無施勞。」子路曰：「願聞子之志。」子曰：「老者安之，朋友信之，少者懷之。」</p>

<p>子曰：「已矣乎！吾未見能見其過而內自訟者也。」</p>

<p>子曰：「十室之邑，必有忠信如丘者焉，不如丘之好學也。」</p>

  </div>
  <footer>
    <ul class="stats">
  
    
    
      <li class="category">
        <ul>
          
            
            <li><a class="article-category-link" href="https://www.liverx.org/category/%E7%B6%93%E5%8F%B2%E5%AD%90%E9%9B%86">經史子集</a></li>
          
        </ul>
      </li>
    
  
  
    
    
      <li class="tag">
        <ul>
          
            
            <li><a class="article-category-link" href="https://www.liverx.org/tag/%E8%AB%96%E8%AA%9E">論語</a></li>
          
        </ul>
      </li>
    
  
</ul>

  </footer>
</article>

    <article class="post">
        <div id="disqus_thread"></div>
<script type="application/javascript">
    var disqus_config = function () {
    
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "liverx2" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
    </article>




<div class="pagination">
  
    <a href="https://www.liverx.org/2009/03/06/%E9%87%8C%E4%BB%81%E7%AC%AC%E5%9B%9B/" class="button big previous"><i class="fas fa-angle-left"></i> 里仁第四</a>
  
  
    <a href="https://www.liverx.org/2009/03/16/%E9%9B%8D%E4%B9%9F%E7%AC%AC%E5%85%AD/" class="button big next">雍也第六 <i class="fas fa-angle-right"></i></a>
  
</div>


      </main>
      <section id="site-sidebar">
  
    <section id="recent-posts">
      <header>
        <h1>最新文章</h1>
      </header>
      
      <article class="mini-post">
        <section>
          

        </section>
        <header>
          <h1><a href="https://www.liverx.org/2019/08/24/%E5%BE%9Ewordpress%E6%90%AC%E5%88%B0hugo/">從wordpress搬到Hugo</a></h1>
          <time class="published" datetime="">August 24, 2019</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://www.liverx.org/2019/06/28/%E6%94%BF%E5%BA%9C%E8%A3%9C%E5%8A%A9%E8%B3%87%E6%BA%90%E5%88%86%E4%BA%AB/">政府補助資源分享</a></h1>
          <time class="published" datetime="">June 28, 2019</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://www.liverx.org/2018/11/02/%E5%9E%8B%E7%94%B7%E7%9A%84%E6%99%82%E5%85%89%E4%B9%8B%E6%97%85%E4%BA%86%E4%B8%8D%E8%B5%B7%E7%9A%84%E9%81%B8taxi/%E6%9C%80%E5%A5%BD%E7%9A%84%E9%81%B8taxi/">型男的時光之旅(了不起的選Taxi/最好的選Taxi)</a></h1>
          <time class="published" datetime="">November 2, 2018</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://www.liverx.org/2018/11/01/%E4%B8%80%E6%8A%8A%E9%9D%92/">一把青</a></h1>
          <time class="published" datetime="">November 1, 2018</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://www.liverx.org/2018/10/27/high-5%E5%88%B6%E9%9C%B8%E9%9D%92%E6%98%A5/">High 5制霸青春</a></h1>
          <time class="published" datetime="">October 27, 2018</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://www.liverx.org/2018/10/18/%E9%98%BF%E4%B8%8D%E6%8B%89%E7%9A%84%E4%B8%89%E5%80%8B%E5%A5%B3%E4%BA%BA/">阿不拉的三個女人</a></h1>
          <time class="published" datetime="">October 18, 2018</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://www.liverx.org/2018/10/10/%E5%B9%B4%E9%BD%A1%E6%AD%A7%E8%A6%96/">年齡歧視</a></h1>
          <time class="published" datetime="">October 10, 2018</time>
        </header>
      </article>
      
      
        <a href="https://www.liverx.org/blog/" class="button">查看更多</a>
      
    </section>
  

  

  <section id="mini-bio">
    <header>
      <h1>關於</h1>
    </header>
    <p>一個無聊的藥師，寫一些自己的心情</p>
    <footer>
      <a href="https://www.liverx.org/about" class="button">了解更多</a>
    </footer>
  </section>
</section>

      <footer id="site-footer">
  
      <ul class="socnet-icons">
        

        <li><a href="//github.com/arguskao" target="_blank" rel="noopener" title="GitHub" class="fab fa-github"></a></li>










<li><a href="//medium.com/@arguskao" target="_blank" rel="noopener" title="Medium" class="fab fa-medium"></a></li>





<li><a href="//facebook.com/masterkao" target="_blank" rel="noopener" title="Facebook" class="fab fa-facebook"></a></li>




<li><a href="//api.whatsapp.com/send?phone=886980347570" target="_blank" rel="noopener" title="WhatsApp" class="fab fa-whatsapp"></a></li>



<li><a href="//instagram.com/arguskao" target="_blank" rel="noopener" title="Instagram" class="fab fa-instagram"></a></li>

<li><a href="//twitter.com/arguskao" target="_blank" rel="noopener" title="Twitter" class="fab fa-twitter"></a></li>










<li><a href="mailto:wii543@gmail.com" target="_blank" title="Email" class="far fa-envelope"></a></li>

      </ul>
  
  <p class="copyright">
    
      &copy; 2019
      
        活力藥師網番外篇
      
    . <br>
    主題: <a href='https://themes.gohugo.io/hugo-future-imperfect-slim/' target='_blank' rel='noopener'>Hugo Future Imperfect Slim</a><br>移植自 <a href='https://html5up.net/future-imperfect' target='_blank' rel='noopener'>HTML5 UP</a> | 由 <a href='https://gohugo.io/' target='_blank' rel='noopener' title='0.58.1'>Hugo</a> 提供
  </p>
</footer>
<a id="back-to-top" href="#" class="fas fa-arrow-up fa-2x"></a>

      
  <script src=https://www.liverx.org/js/highlight.min.js></script>
  
  <script>hljs.initHighlightingOnLoad();</script>


  
  <script src=https://www.liverx.org/code.jquery.com/jquery-3.3.1.min.js></script>
  <script src=https://www.liverx.org/js/skel.min.js></script>
  <script src=https://www.liverx.org/js/jquery.fancybox.min.js></script>
  <script src=https://www.liverx.org/js/util.js></script>
  <script src=https://www.liverx.org/js/main.js></script>
  <script src=https://www.liverx.org/js/add-on.js></script>
  

<script src='https://www.liverx.org/js/staticman.js'></script>
  
    <script src='https://www.google.com/recaptcha/api.js'></script>
  


<script type="application/javascript">
var doNotTrack = false;
if (!doNotTrack) {
	window.ga=window.ga||function(){(ga.q=ga.q||[]).push(arguments)};ga.l=+new Date;
	ga('create', 'UA-1697101-5', 'auto');
	
	ga('send', 'pageview');
}
</script>
<script async src='https://www.google-analytics.com/analytics.js'></script>


    </div>
  </body>
</html>
