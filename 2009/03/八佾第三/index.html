<!doctype html>
<html lang="zh">
  <head>
  <meta charset="utf-8">
<title>八佾第三 - 活力藥師網番外篇</title>
<meta name="description" content="">
<meta name="viewport" content="width=device-width, initial-scale=1">



  <meta name="generator" content="Hugo 0.57.2" />
  <meta itemprop="name" content="八佾第三">
<meta itemprop="description" content="孔子謂季氏：「八佾舞於庭，是可忍也，孰不可忍也？」
三家者以雍徹。子曰：「『相維辟公，天子穆穆』，奚取於三家之堂？」
子曰：「人而不仁，如禮何？人而不仁，如樂何？」
林放問禮之本。子曰：「大哉問！禮，與其奢也，寧儉；喪，與其易也，寧戚。」
子曰：「夷狄之有君，不如諸夏之亡也。」
季氏旅於泰山。子謂冉有曰：「女弗能救與？」對曰：「不能。」子曰：「嗚呼！曾謂泰山，不如林放乎？」
子曰：「君子無所爭，必也射乎！揖讓而升，下而飲，其爭也君子。」
子夏問曰：「『巧笑倩兮，美目盼兮，素以為絢兮。』何謂也？」子曰：「繪事後素。」曰：「禮後乎？」子曰：「起予者商也！始可與言詩已矣。」
子曰：「夏禮，吾能言之，杞不足徵也；殷禮，吾能言之，宋不足徵也。文獻不足故也，足則吾能徵之矣。」
子曰：「禘自既灌而往者，吾不欲觀之矣。」
或問禘之說。子曰：「不知也。知其說者之於天下也，其如示諸斯乎！」指其掌。
祭如在，祭神如神在。子曰：「吾不與祭，如不祭。」
王孫賈問曰：「與其媚於奧，寧媚於灶，何謂也？」子曰：「不然，獲罪於天，無所禱也。」
子曰：「周監於二代，郁郁乎文哉！吾從周。」
子入大廟，每事問。或曰：「孰謂鄹人之子知禮乎？入大廟，每事問。」子聞之曰：「是禮也。」
子曰：「射不主皮，為力不同科，古之道也。」
子貢欲去告朔之餼羊。子曰：「賜也，爾愛其羊，我愛其禮。」
子曰：「事君盡禮，人以為諂也。」
定公問：「君使臣，臣事君，如之何？」孔子對曰：「君使臣以禮，臣事君以忠。」
子曰：「關雎，樂而不淫，哀而不傷。」
哀公問社於宰我。宰我對曰：「夏后氏以松，殷人以柏，周人以栗，曰使民戰栗。」子聞之曰：「成事不說，遂事不諫，既往不咎。」
子曰：「管仲之器小哉！」或曰：「管仲儉乎？」曰：「管氏有三歸，官事不攝，焉得儉？」「然則管仲知禮乎？」曰：「邦君樹塞門，管氏亦樹塞門；邦君為兩君之好，有反坫，管氏亦有反坫。管氏而知禮，孰不知禮？」
子語魯大師樂。曰：「樂其可知也：始作，翕如也；從之，純如也，皦如也，繹如也，以成。」
儀封人請見。曰：「君子之至於斯也，吾未嘗不得見也。」從者見之。出曰：「二三子，何患於喪乎？天下之無道也久矣，天將以夫子為木鐸。」
子謂韶，「盡美矣，又盡善也。」謂武，「盡美矣，未盡善也」。
子曰：「居上不寬，為禮不敬，臨喪不哀，吾何以觀之哉？」
下一篇里仁第四">


<meta itemprop="datePublished" content="2009-03-01T11:57:40&#43;00:00" />
<meta itemprop="dateModified" content="2009-03-01T11:57:40&#43;00:00" />
<meta itemprop="wordCount" content="27">



<meta itemprop="keywords" content="論語," />

  <meta property="og:title" content="八佾第三" />
<meta property="og:description" content="孔子謂季氏：「八佾舞於庭，是可忍也，孰不可忍也？」
三家者以雍徹。子曰：「『相維辟公，天子穆穆』，奚取於三家之堂？」
子曰：「人而不仁，如禮何？人而不仁，如樂何？」
林放問禮之本。子曰：「大哉問！禮，與其奢也，寧儉；喪，與其易也，寧戚。」
子曰：「夷狄之有君，不如諸夏之亡也。」
季氏旅於泰山。子謂冉有曰：「女弗能救與？」對曰：「不能。」子曰：「嗚呼！曾謂泰山，不如林放乎？」
子曰：「君子無所爭，必也射乎！揖讓而升，下而飲，其爭也君子。」
子夏問曰：「『巧笑倩兮，美目盼兮，素以為絢兮。』何謂也？」子曰：「繪事後素。」曰：「禮後乎？」子曰：「起予者商也！始可與言詩已矣。」
子曰：「夏禮，吾能言之，杞不足徵也；殷禮，吾能言之，宋不足徵也。文獻不足故也，足則吾能徵之矣。」
子曰：「禘自既灌而往者，吾不欲觀之矣。」
或問禘之說。子曰：「不知也。知其說者之於天下也，其如示諸斯乎！」指其掌。
祭如在，祭神如神在。子曰：「吾不與祭，如不祭。」
王孫賈問曰：「與其媚於奧，寧媚於灶，何謂也？」子曰：「不然，獲罪於天，無所禱也。」
子曰：「周監於二代，郁郁乎文哉！吾從周。」
子入大廟，每事問。或曰：「孰謂鄹人之子知禮乎？入大廟，每事問。」子聞之曰：「是禮也。」
子曰：「射不主皮，為力不同科，古之道也。」
子貢欲去告朔之餼羊。子曰：「賜也，爾愛其羊，我愛其禮。」
子曰：「事君盡禮，人以為諂也。」
定公問：「君使臣，臣事君，如之何？」孔子對曰：「君使臣以禮，臣事君以忠。」
子曰：「關雎，樂而不淫，哀而不傷。」
哀公問社於宰我。宰我對曰：「夏后氏以松，殷人以柏，周人以栗，曰使民戰栗。」子聞之曰：「成事不說，遂事不諫，既往不咎。」
子曰：「管仲之器小哉！」或曰：「管仲儉乎？」曰：「管氏有三歸，官事不攝，焉得儉？」「然則管仲知禮乎？」曰：「邦君樹塞門，管氏亦樹塞門；邦君為兩君之好，有反坫，管氏亦有反坫。管氏而知禮，孰不知禮？」
子語魯大師樂。曰：「樂其可知也：始作，翕如也；從之，純如也，皦如也，繹如也，以成。」
儀封人請見。曰：「君子之至於斯也，吾未嘗不得見也。」從者見之。出曰：「二三子，何患於喪乎？天下之無道也久矣，天將以夫子為木鐸。」
子謂韶，「盡美矣，又盡善也。」謂武，「盡美矣，未盡善也」。
子曰：「居上不寬，為禮不敬，臨喪不哀，吾何以觀之哉？」
下一篇里仁第四" />
<meta property="og:type" content="article" />
<meta property="og:url" content="https://arguskao.github.io/liverx2/2009/03/%E5%85%AB%E4%BD%BE%E7%AC%AC%E4%B8%89/" />
<meta property="article:published_time" content="2009-03-01T11:57:40+00:00" />
<meta property="article:modified_time" content="2009-03-01T11:57:40+00:00" />

  <meta name="twitter:card" content="summary"/>
<meta name="twitter:title" content="八佾第三"/>
<meta name="twitter:description" content="孔子謂季氏：「八佾舞於庭，是可忍也，孰不可忍也？」
三家者以雍徹。子曰：「『相維辟公，天子穆穆』，奚取於三家之堂？」
子曰：「人而不仁，如禮何？人而不仁，如樂何？」
林放問禮之本。子曰：「大哉問！禮，與其奢也，寧儉；喪，與其易也，寧戚。」
子曰：「夷狄之有君，不如諸夏之亡也。」
季氏旅於泰山。子謂冉有曰：「女弗能救與？」對曰：「不能。」子曰：「嗚呼！曾謂泰山，不如林放乎？」
子曰：「君子無所爭，必也射乎！揖讓而升，下而飲，其爭也君子。」
子夏問曰：「『巧笑倩兮，美目盼兮，素以為絢兮。』何謂也？」子曰：「繪事後素。」曰：「禮後乎？」子曰：「起予者商也！始可與言詩已矣。」
子曰：「夏禮，吾能言之，杞不足徵也；殷禮，吾能言之，宋不足徵也。文獻不足故也，足則吾能徵之矣。」
子曰：「禘自既灌而往者，吾不欲觀之矣。」
或問禘之說。子曰：「不知也。知其說者之於天下也，其如示諸斯乎！」指其掌。
祭如在，祭神如神在。子曰：「吾不與祭，如不祭。」
王孫賈問曰：「與其媚於奧，寧媚於灶，何謂也？」子曰：「不然，獲罪於天，無所禱也。」
子曰：「周監於二代，郁郁乎文哉！吾從周。」
子入大廟，每事問。或曰：「孰謂鄹人之子知禮乎？入大廟，每事問。」子聞之曰：「是禮也。」
子曰：「射不主皮，為力不同科，古之道也。」
子貢欲去告朔之餼羊。子曰：「賜也，爾愛其羊，我愛其禮。」
子曰：「事君盡禮，人以為諂也。」
定公問：「君使臣，臣事君，如之何？」孔子對曰：「君使臣以禮，臣事君以忠。」
子曰：「關雎，樂而不淫，哀而不傷。」
哀公問社於宰我。宰我對曰：「夏后氏以松，殷人以柏，周人以栗，曰使民戰栗。」子聞之曰：「成事不說，遂事不諫，既往不咎。」
子曰：「管仲之器小哉！」或曰：「管仲儉乎？」曰：「管氏有三歸，官事不攝，焉得儉？」「然則管仲知禮乎？」曰：「邦君樹塞門，管氏亦樹塞門；邦君為兩君之好，有反坫，管氏亦有反坫。管氏而知禮，孰不知禮？」
子語魯大師樂。曰：「樂其可知也：始作，翕如也；從之，純如也，皦如也，繹如也，以成。」
儀封人請見。曰：「君子之至於斯也，吾未嘗不得見也。」從者見之。出曰：「二三子，何患於喪乎？天下之無道也久矣，天將以夫子為木鐸。」
子謂韶，「盡美矣，又盡善也。」謂武，「盡美矣，未盡善也」。
子曰：「居上不寬，為禮不敬，臨喪不哀，吾何以觀之哉？」
下一篇里仁第四"/>
<meta name="twitter:site" content="@arguskao"/>

  

  <link rel="stylesheet"
      href="//cdnjs.cloudflare.com/ajax/libs/highlight.js/9.15.6/styles/github.min.css">
  
    
      <link rel="stylesheet" href="https://arguskao.github.io/liverx2/css/normalize.css">
      <link rel="stylesheet" href="https://fonts.googleapis.com/css?family=Raleway:400,800,900|Source+Sans+Pro:400,700">
      <link rel="stylesheet" href="cdnjs.cloudflare.com/ajax/libs/academicons/1.8.6/css/academicons.min.css">
      <link rel="stylesheet" href="use.fontawesome.com/releases/v5.9.0/css/all.css" >
      <link rel="stylesheet" href="cdnjs.cloudflare.com/ajax/libs/fancybox/3.3.5/css/jquery.fancybox.min.css" />
      
      
      <link rel="stylesheet" href="https://arguskao.github.io/liverx2/css/main.min.f16c933dd496fa55e8ea7d074b5fcd851c15f29625f5580af649f85aa998f76a.css" >
      <link rel="stylesheet" href="https://arguskao.github.io/liverx2/css/add-on.css">
    
  
  
  
  
</head>

  <body>
    
<header id="site-header">
  <nav id="site-nav">
    <h1 class="nav-title">
      <a href="https://arguskao.github.io/liverx2/">
        
          
            博客
          
        
      </a>
    </h1>
    <menu id="site-nav-menu" class="flyout-menu">
      
        <a href="https://arguskao.github.io/liverx2/" class="link"><i class="fas fa-home">&nbsp;</i>首頁</a>
      
        <a href="https://arguskao.github.io/liverx2/about/" class="link"><i class="far fa-id-card">&nbsp;</i>關於我</a>
      
        <a href="https://arguskao.github.io/liverx2/blog/" class="link"><i class="far fa-newspaper">&nbsp;</i>部落格</a>
      
        <a href="https://arguskao.github.io/liverx2/categories/" class="link"><i class="fas fa-sitemap">&nbsp;</i>分類</a>
      
        <a href="https://arguskao.github.io/liverx2/contact/" class="link"><i class="far fa-envelope">&nbsp;</i>聯絡我</a>
      
      <a href="#share-menu" class="share-toggle"><i class="fas fa-share-alt">&nbsp;</i>Share</a>
      

    </menu>
    

    <a href="#share-menu" class="share-toggle"><i class="fas fa-share-alt fa-2x">&nbsp;</i></a>
    
    <a href="#site-nav" class="nav-toggle"><i class="fas fa-bars fa-2x"></i></a>
  </nav>
  
  
    <menu id="share-menu" class="flyout-menu">
      <h1>Share Post</h1>
      




  
    
    <a href="//twitter.com/share?text=%e5%85%ab%e4%bd%be%e7%ac%ac%e4%b8%89&amp;url=https%3a%2f%2farguskao.github.io%2fliverx2%2f2009%2f03%2f%25E5%2585%25AB%25E4%25BD%25BE%25E7%25AC%25AC%25E4%25B8%2589%2f" target="_blank" rel="noopener" class="share-btn twitter">
        <i class="fab fa-twitter"></i><p>&nbsp;Twitter</p>
      </a>
  

  
      <a href="//www.facebook.com/sharer/sharer.php?u=https%3a%2f%2farguskao.github.io%2fliverx2%2f2009%2f03%2f%25E5%2585%25AB%25E4%25BD%25BE%25E7%25AC%25AC%25E4%25B8%2589%2f" target="_blank" rel="noopener" class="share-btn facebook">
        <i class="fab fa-facebook"></i><p>&nbsp;Facebook</p>
        </a>
  

  

  
        <a href="mailto:?subject=Check out this post by %7b%20%20%20%20%20%20%20%20map%5b%5d%7d&amp;body=https%3a%2f%2farguskao.github.io%2fliverx2%2f2009%2f03%2f%25E5%2585%25AB%25E4%25BD%25BE%25E7%25AC%25AC%25E4%25B8%2589%2f" target="_blank" class="share-btn email" data-proofer-ignore>
          <i class="fas fa-envelope"></i><p>&nbsp;Email</p>
        </a>
  


    </menu>
  
</header>

    <div id="wrapper">
      <section id="site-intro">
  <a href="https://arguskao.github.io/liverx2/"><img src="https://arguskao.github.io/liverx2/img/jslogo.png" class="circle" width="100" alt="照片" /></a>
  <header>
    <h1>一個藥師的自由自語</h1>
  </header>
  <main>
    <p>無聊的人請進來.</p>
  </main>
  
    <footer>
      <ul class="socnet-icons">
        

        <li><a href="//github.com/arguskao" target="_blank" rel="noopener" title="GitHub" class="fab fa-github"></a></li>










<li><a href="//medium.com/@arguskao" target="_blank" rel="noopener" title="Medium" class="fab fa-medium"></a></li>





<li><a href="//facebook.com/masterkao" target="_blank" rel="noopener" title="Facebook" class="fab fa-facebook"></a></li>




<li><a href="//api.whatsapp.com/send?phone=886980347570" target="_blank" rel="noopener" title="WhatsApp" class="fab fa-whatsapp"></a></li>



<li><a href="//instagram.com/arguskao" target="_blank" rel="noopener" title="Instagram" class="fab fa-instagram"></a></li>

<li><a href="//twitter.com/arguskao" target="_blank" rel="noopener" title="Twitter" class="fab fa-twitter"></a></li>










<li><a href="mailto:wii543@gmail.com" target="_blank" title="Email" class="far fa-envelope"></a></li>

      </ul>
    </footer>
  
</section>

      <main id="site-main">
        <article class="post">
  <header>
  <div class="title">
    
        <h2><a href="https://arguskao.github.io/liverx2/2009/03/%E5%85%AB%E4%BD%BE%E7%AC%AC%E4%B8%89/">八佾第三</a></h2>
    
    
</div>
  <div class="meta">
    <time class="published" datetime="2009-03-01 11:57:40 &#43;0000 &#43;0000">
      March 1, 2009
    </time>
    <span class="author">arguskao</span>
    
      <p>1 分鐘</p>
    
  </div>
</header>

  <section id="socnet-share">
    




  
    
    <a href="//twitter.com/share?text=%e5%85%ab%e4%bd%be%e7%ac%ac%e4%b8%89&amp;url=https%3a%2f%2farguskao.github.io%2fliverx2%2f2009%2f03%2f%25E5%2585%25AB%25E4%25BD%25BE%25E7%25AC%25AC%25E4%25B8%2589%2f" target="_blank" rel="noopener" class="share-btn twitter">
        <i class="fab fa-twitter"></i><p>&nbsp;Twitter</p>
      </a>
  

  
      <a href="//www.facebook.com/sharer/sharer.php?u=https%3a%2f%2farguskao.github.io%2fliverx2%2f2009%2f03%2f%25E5%2585%25AB%25E4%25BD%25BE%25E7%25AC%25AC%25E4%25B8%2589%2f" target="_blank" rel="noopener" class="share-btn facebook">
        <i class="fab fa-facebook"></i><p>&nbsp;Facebook</p>
        </a>
  

  

  
        <a href="mailto:?subject=Check out this post by %7b%20%20%20%20%20%20%20%20map%5b%5d%7d&amp;body=https%3a%2f%2farguskao.github.io%2fliverx2%2f2009%2f03%2f%25E5%2585%25AB%25E4%25BD%25BE%25E7%25AC%25AC%25E4%25B8%2589%2f" target="_blank" class="share-btn email" data-proofer-ignore>
          <i class="fas fa-envelope"></i><p>&nbsp;Email</p>
        </a>
  


  </section>
  

  <div class="content">
    <p>孔子謂季氏：「八佾舞於庭，是可忍也，孰不可忍也？」</p>

<p>三家者以雍徹。子曰：「『相維辟公，天子穆穆』，奚取於三家之堂？」</p>

<p>子曰：「人而不仁，如禮何？人而不仁，如樂何？」</p>

<p>林放問禮之本。子曰：「大哉問！禮，與其奢也，寧儉；喪，與其易也，寧戚。」</p>

<p>子曰：「夷狄之有君，不如諸夏之亡也。」</p>

<p>季氏旅於泰山。子謂冉有曰：「女弗能救與？」對曰：「不能。」子曰：「嗚呼！曾謂泰山，不如林放乎？」</p>

<p>子曰：「君子無所爭，必也射乎！揖讓而升，下而飲，其爭也君子。」</p>

<p>子夏問曰：「『巧笑倩兮，美目盼兮，素以為絢兮。』何謂也？」子曰：「繪事後素。」曰：「禮後乎？」子曰：「起予者商也！始可與言詩已矣。」</p>

<p>子曰：「夏禮，吾能言之，杞不足徵也；殷禮，吾能言之，宋不足徵也。文獻不足故也，足則吾能徵之矣。」</p>

<p>子曰：「禘自既灌而往者，吾不欲觀之矣。」</p>

<p>或問禘之說。子曰：「不知也。知其說者之於天下也，其如示諸斯乎！」指其掌。</p>

<p>祭如在，祭神如神在。子曰：「吾不與祭，如不祭。」</p>

<p>王孫賈問曰：「與其媚於奧，寧媚於灶，何謂也？」子曰：「不然，獲罪於天，無所禱也。」</p>

<p>子曰：「周監於二代，郁郁乎文哉！吾從周。」</p>

<p>子入大廟，每事問。或曰：「孰謂鄹人之子知禮乎？入大廟，每事問。」子聞之曰：「是禮也。」</p>

<p>子曰：「射不主皮，為力不同科，古之道也。」</p>

<p>子貢欲去告朔之餼羊。子曰：「賜也，爾愛其羊，我愛其禮。」</p>

<p>子曰：「事君盡禮，人以為諂也。」</p>

<p>定公問：「君使臣，臣事君，如之何？」孔子對曰：「君使臣以禮，臣事君以忠。」</p>

<p>子曰：「關雎，樂而不淫，哀而不傷。」</p>

<p>哀公問社於宰我。宰我對曰：「夏后氏以松，殷人以柏，周人以栗，曰使民戰栗。」子聞之曰：「成事不說，遂事不諫，既往不咎。」</p>

<p>子曰：「管仲之器小哉！」或曰：「管仲儉乎？」曰：「管氏有三歸，官事不攝，焉得儉？」「然則管仲知禮乎？」曰：「邦君樹塞門，管氏亦樹塞門；邦君為兩君之好，有反坫，管氏亦有反坫。管氏而知禮，孰不知禮？」</p>

<p>子語魯大師樂。曰：「樂其可知也：始作，翕如也；從之，純如也，皦如也，繹如也，以成。」</p>

<p>儀封人請見。曰：「君子之至於斯也，吾未嘗不得見也。」從者見之。出曰：「二三子，何患於喪乎？天下之無道也久矣，天將以夫子為木鐸。」</p>

<p>子謂韶，「盡美矣，又盡善也。」謂武，「盡美矣，未盡善也」。</p>

<p>子曰：「居上不寬，為禮不敬，臨喪不哀，吾何以觀之哉？」</p>

<p>下一篇<a href="http://www.liverx.org/%e9%87%8c%e4%bb%81%e7%ac%ac%e5%9b%9b.html">里仁第四</a></p>

  </div>
  <footer>
    <ul class="stats">
  
    
    
      <li class="categories">
        <ul>
          
            
            <li><a class="article-category-link" href="https://arguskao.github.io/liverx2/categories/%E7%B6%93%E5%8F%B2%E5%AD%90%E9%9B%86">經史子集</a></li>
          
        </ul>
      </li>
    
  
  
    
    
      <li class="tags">
        <ul>
          
            
            <li><a class="article-category-link" href="https://arguskao.github.io/liverx2/tags/%E8%AB%96%E8%AA%9E">論語</a></li>
          
        </ul>
      </li>
    
  
</ul>

  </footer>
</article>

    <article class="post">
        <div id="disqus_thread"></div>
<script type="application/javascript">
    var disqus_config = function () {
    
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "liverx2" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
    </article>




<div class="pagination">
  
    <a href="https://arguskao.github.io/liverx2/2009/02/%E7%82%BA%E6%94%BF%E7%AC%AC%E4%BA%8C/" class="button big previous"><i class="fas fa-angle-left"></i> 為政第二</a>
  
  
    <a href="https://arguskao.github.io/liverx2/2009/03/%E9%87%8C%E4%BB%81%E7%AC%AC%E5%9B%9B/" class="button big next">里仁第四 <i class="fas fa-angle-right"></i></a>
  
</div>


      </main>
      <section id="site-sidebar">
  
    <section id="recent-posts">
      <header>
        <h1>最新文章</h1>
      </header>
      
      <article class="mini-post">
        <section>
          

        </section>
        <header>
          <h1><a href="https://arguskao.github.io/liverx2/2019/08/%E5%BE%9Ewordpress%E6%90%AC%E5%88%B0hugo/">從wordpress搬到Hugo</a></h1>
          <time class="published" datetime="">August 24, 2019</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://arguskao.github.io/liverx2/2019/06/%E6%94%BF%E5%BA%9C%E8%A3%9C%E5%8A%A9%E8%B3%87%E6%BA%90%E5%88%86%E4%BA%AB/">政府補助資源分享</a></h1>
          <time class="published" datetime="">June 28, 2019</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://arguskao.github.io/liverx2/2018/07/%E8%8E%8A%E5%AD%90%E9%80%8D%E9%81%99%E9%81%8A%E4%B8%80/">莊子逍遙遊一</a></h1>
          <time class="published" datetime="">July 10, 2018</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://arguskao.github.io/liverx2/2018/06/%E7%B0%A1%E5%96%AE%E9%80%9A%E8%B7%AF%E5%88%86%E4%BA%AB/">簡單通路分享</a></h1>
          <time class="published" datetime="">June 16, 2018</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="https://arguskao.github.io/liverx2/2017/10/%E5%8F%B0%E7%81%A3%E5%95%86%E6%A8%99%E8%A8%BB%E5%86%8A%E7%94%B3%E8%AB%8B/">台灣商標註冊申請</a></h1>
          <time class="published" datetime="">October 11, 2017</time>
        </header>
      </article>
      
      
        <a href="https://arguskao.github.io/liverx2/blog/" class="button">查看更多</a>
      
    </section>
  

  
    
      <section id="categories">
        <header>
          <h1><a href="https://arguskao.github.io/liverx2/categories">分類</a></h1>
        </header>
        <ul>
          
            
          
          
          <li>
            
              <a href="https://arguskao.github.io/liverx2/categories/%E5%9F%B7%E6%A5%AD%E6%97%A5%E8%AA%8C%E5%92%8C%E8%87%AA%E8%A8%80%E8%87%AA%E8%AA%9E/">執業日誌和自言自語<span class="count">130</span></a>
            
          
          <li>
            
              <a href="https://arguskao.github.io/liverx2/categories/%E5%B0%88%E6%AC%84%E4%BD%9C%E5%AE%B6/">專欄作家<span class="count">54</span></a>
            
          
          <li>
            
              <a href="https://arguskao.github.io/liverx2/categories/%E7%B6%B2%E8%B7%AF%E8%A1%8C%E9%8A%B7/">網路行銷<span class="count">47</span></a>
            
          
          <li>
            
              <a href="https://arguskao.github.io/liverx2/categories/%E8%97%A5%E5%BB%A0%E8%A1%8C%E9%8A%B7/">藥廠行銷<span class="count">33</span></a>
            
          
          <li>
            
              <a href="https://arguskao.github.io/liverx2/categories/%E7%B6%93%E5%8F%B2%E5%AD%90%E9%9B%86/">經史子集<span class="count">31</span></a>
            
          
          <li>
            
              <a href="https://arguskao.github.io/liverx2/categories/%E5%89%B5%E6%A5%AD%E5%8A%A0%E7%9B%9F/">創業加盟<span class="count">27</span></a>
            
          
          <li>
            
              <a href="https://arguskao.github.io/liverx2/categories/%E6%99%82%E4%BA%8B%E6%89%B9%E8%A9%95/">時事批評<span class="count">27</span></a>
            
          
          <li>
            
              <a href="https://arguskao.github.io/liverx2/categories/%E5%B0%8F%E8%AA%AA%E5%BD%B1%E8%A9%95/">小說影評<span class="count">25</span></a>
            
          
          <li>
            
              <a href="https://arguskao.github.io/liverx2/categories/%E9%97%9C%E9%8D%B5%E5%AD%97%E8%A1%8C%E9%8A%B7/">關鍵字行銷<span class="count">17</span></a>
            
          
          <li>
            
              <a href="https://arguskao.github.io/liverx2/categories/%E7%B6%B2%E8%B7%AF%E8%BD%89%E8%B2%BC/">網路轉貼<span class="count">10</span></a>
            
          
          <li>
            
              <a href="https://arguskao.github.io/liverx2/categories/%E6%88%91%E6%83%B3%E9%96%8B%E8%97%A5%E5%B1%80/">我想開藥局<span class="count">7</span></a>
            
          
          <li>
            
              <a href="https://arguskao.github.io/liverx2/categories/%E7%B5%A6%E8%80%81%E5%A9%86%E7%9A%84%E4%B8%80%E5%A0%86%E4%BF%A1/">給老婆的一堆信<span class="count">7</span></a>
            
          
          <li>
            
              <a href="https://arguskao.github.io/liverx2/categories/%E9%9B%BB%E8%85%A6%E7%AD%86%E8%A8%98/">電腦筆記<span class="count">7</span></a>
            
          
          </li>
        </ul>
      </section>
    
  

  <section id="mini-bio">
    <header>
      <h1>關於</h1>
    </header>
    <p>一個無聊的藥師，寫一些自己的心情</p>
    <footer>
      <a href="https://arguskao.github.io/liverx2/about" class="button">了解更多</a>
    </footer>
  </section>
</section>

      <footer id="site-footer">
  
      <ul class="socnet-icons">
        

        <li><a href="//github.com/arguskao" target="_blank" rel="noopener" title="GitHub" class="fab fa-github"></a></li>










<li><a href="//medium.com/@arguskao" target="_blank" rel="noopener" title="Medium" class="fab fa-medium"></a></li>





<li><a href="//facebook.com/masterkao" target="_blank" rel="noopener" title="Facebook" class="fab fa-facebook"></a></li>




<li><a href="//api.whatsapp.com/send?phone=886980347570" target="_blank" rel="noopener" title="WhatsApp" class="fab fa-whatsapp"></a></li>



<li><a href="//instagram.com/arguskao" target="_blank" rel="noopener" title="Instagram" class="fab fa-instagram"></a></li>

<li><a href="//twitter.com/arguskao" target="_blank" rel="noopener" title="Twitter" class="fab fa-twitter"></a></li>










<li><a href="mailto:wii543@gmail.com" target="_blank" title="Email" class="far fa-envelope"></a></li>

      </ul>
  
  <p class="copyright">
    
      &copy; 2019
      
        活力藥師網番外篇
      
    . <br>
    主題: <a href='https://themes.gohugo.io/hugo-future-imperfect-slim/' target='_blank' rel='noopener'>Hugo Future Imperfect Slim</a><br>移植自 <a href='https://html5up.net/future-imperfect' target='_blank' rel='noopener'>HTML5 UP</a> | 由 <a href='https://gohugo.io/' target='_blank' rel='noopener' title='0.57.2'>Hugo</a> 提供
  </p>
</footer>
<a id="back-to-top" href="#" class="fas fa-arrow-up fa-2x"></a>

      
  <script src="js/highlight.min.js"></script>
  <script src="https://cdnjs.cloudflare.com/ajax/libs/highlight.js/9.15.6/languages/html.min.js"></script><script src="https://cdnjs.cloudflare.com/ajax/libs/highlight.js/9.15.6/languages/css.min.js"></script><script src="https://cdnjs.cloudflare.com/ajax/libs/highlight.js/9.15.6/languages/js.min.js"></script><script src="https://cdnjs.cloudflare.com/ajax/libs/highlight.js/9.15.6/languages/toml.min.js"></script>
  <script>hljs.initHighlightingOnLoad();</script>


  
  <script src="code.jquery.com/jquery-3.3.1.min.js"></script>
  <script src="js/skel.min.js"></script>
  <script src="js/jquery.fancybox.min.js"></script>
  <script src=https://arguskao.github.io/liverx2/js/util.js></script>
  <script src=https://arguskao.github.io/liverx2/js/main.js></script>
  <script src=https://arguskao.github.io/liverx2/js/add-on.js></script>
  

<script src='https://arguskao.github.io/liverx2/js/staticman.js'></script>
  
    <script src='https://www.google.com/recaptcha/api.js'></script>
  



    </div>
  </body>
</html>
