<!doctype html>
<html lang="zh">
  <head>
  <meta charset="utf-8">
<title>中庸全文 - 活力藥師網番外篇</title>
<meta name="description" content="">
<meta name="viewport" content="width=device-width, initial-scale=1">



  <meta name="generator" content="Hugo 0.58.3" />
  <meta itemprop="name" content="中庸全文">
<meta itemprop="description" content="第一章 天命之謂性；率性之謂道；修道之謂教。道也者，不可須臾離也；可離，非道也。是故君子戒慎乎其所不睹，恐懼乎其所不聞。莫見（現）乎隱，莫顯乎微。故君子慎其獨也。 喜怒哀樂之未發，謂之中。發而皆中節，謂之和。中也者，天下之大本也。和也者，天下之達道也。致中和，天地位焉，萬物育焉。
第二章 仲尼曰：「君子中庸；小人反中庸。君子之中庸也，君子而時中。小人之反中庸也，小人而無忌憚也。」
第三章 子曰：「中庸其至矣乎！民鮮能久矣。」
第四章 子曰：「道之不行也，我知之矣：知（音智）者過之；愚者不及也。道之不明也，我知之矣：賢者過之；不肖者不及也。人莫不飲食也。鮮能知味也。」
第五章 子曰：「道其不行矣夫(音乎)。」
第六章 子曰：「舜其大知(智)也與！舜好問以好察邇言。隱惡而揚善。執其兩端，用其中於民。其斯以為舜乎！」
第七章 子曰：「人皆曰『予知』，驅而納諸罟擭陷阱之中，而莫之知辟(避)也。人皆曰『予知』，擇乎中庸，而不能期(基)月守也。」
第八章 子曰：「回之為人也：擇乎中庸，得一善，則拳拳服膺，而弗失之矣。」
第九章 子曰：「天下國家可均也；爵祿可辭也；白刃可蹈也；中庸不可能也。」
第十章 子路問強。子曰：「南方之強與，北方之強與，抑而強與，寬柔以教，不報無道，南方之強也，君子居之。衽金革，死而不厭，北方之強也，而強者居之。故君子和而不流；強哉矯。中立而不倚；強哉矯。國有道，不變塞焉；強哉矯。國無道，至死不變；強哉矯。」
第十一章 子曰：「素（索）隱行怪，後世有述焉：吾弗為之矣。君子遵道而行，半塗而廢；吾弗能已矣。君子依乎中庸。遯世不見知而不悔；唯聖者能之。」
第十二章 君子之道，費而隱。夫婦之愚，可以與之焉，及其至也，雖聖人亦有所不知焉。夫婦之不肖，可以能行焉，及其至也，雖聖人亦有所不能焉。天地之大也，人猶有所憾。故君子語大，天下莫能載焉，語小，天下莫能破焉。詩云，「鳶飛戾天；魚躍于淵。」言其上下察也。君子之道，造端乎夫婦；及其至也，察乎天地。
第十三章 子曰，「道不遠人。人之為道而遠人，不可以為道。詩云，『伐柯伐柯，其則不遠。』執柯以伐柯，睨而視之。猶以為遠。故君子以人治人，改而止。忠恕違道不遠。施諸己而不願，亦勿施於人。君子之道四，丘（某）未能一焉：所求乎子以事父，未能也；所求乎臣以事君，未能也；所求乎弟以事兄，未能也；所求乎朋友先施之，未能也。庸德之行，庸言之謹；有所不足，不敢不勉；有餘不感盡。言顧行，行顧言。君子胡不慥慥爾。」
第十四章 君子素其位而行，不願乎其外。素富貴，行乎富貴；素貧賤，行乎貧賤；素夷狄，行乎夷狄；素患難，行乎患難。君子無入而不自得焉。 在上位，不陵下；在下位，不援上；正己而不求於人，則無怨。上不怨天，下不尤人。故君子居易（逆）以俟（字）命，小人行險以徼幸。 子曰：「射有似乎君子。失諸正（征）鵠（谷），反求諸其身。」
第十五章 君子之道，辟（譬）如行遠必自邇，辟（譬）如登高必自卑。詩曰：「妻子好合，如鼓瑟琴。兄弟既翕（泣），和樂且耽。宜爾室家，樂爾妻孥（老）。」子曰：「父母其順矣乎。」
第十六章 子曰：「鬼神之為德，其盛矣乎。視之而弗見；聽之而弗聞；體物而不可遺。使天下之人，齊（齋）明盛服，以承祭祀。洋洋乎，如在其上，如在其左右。詩曰：『神之格思，不可度思，矧（診）可射（亦）思？』夫微之顯。誠之不可揜（捨）如此夫。」
第十七章 子曰：「舜其大孝也與！德為聖人，尊為天子，富有四海之內。宗廟饗之，子孫保之。故大德，必得其位，必得其祿，必得其名，必得其壽。故天之生物，必因其材而篤焉。故栽者培之，傾者覆之。詩曰：『嘉樂君子，憲憲令德，宜民宜人。受祿于天。保佑命之，自天申之。』故大德者必受命。」
第十八章 子曰：「無憂者，其惟文王乎。以王季為父，以武王為子。父作之，子述之。武王纘（算）大王、王季、文王之緒。壹戎衣而有天下。身不失天下之顯名。尊為天子。富有四海之內。宗廟饗之。子孫保之。武王末受命，周公成文武之德。追王大（太）王、王季，上祀先公以天子之禮。斯禮也，達乎諸侯大夫，及士庶人。父為大夫，子為士；葬以大夫，祭以士。父為士，子為大夫；葬以士，祭以大夫。期（基）之喪，達乎大夫；三年之喪，達乎天子；父母之喪，無貴賤，一也。」
第十九章 子曰：「武王、周公，其達孝矣乎。夫孝者，善繼人之志，善述人之事者也。春秋，脩其祖廟，陳其宗器，設其裳衣，薦其時食。宗廟之禮，所以序昭穆也。序爵，所以辨貴賤也。序事，所以辨賢也。旅酬下為上，所以逮賤也。燕毛，所以序齒也。踐其位，行其禮，奏其樂，敬其所尊，愛其所親，事死如事生，事亡如事存，孝之至也。郊社之禮，所以事上帝也。宗廟之禮，所以祀乎其先也。明乎郊社之禮，禘嘗之義，治國其如示諸掌乎。」
第二十章 哀公問政。子曰：「文武之政，布在方策。其人存，則其政舉；其人亡，則其政息。人道敏政，地道敏樹。夫政也者，蒲盧也。 故為政在人。取人以身。脩身以道。脩道以仁。仁者，人也，親親為大。義者，宜也，尊賢為大。親親之殺（哂），尊賢之等，禮所生也。 故君子，不可以不脩身。思脩身，不可以不事親。思事親，不可以不知人。思知人，不可以不知天。 天下之達道五，所以行之者三，曰：君臣也、父子也、夫婦也、昆弟也、朋友之交也。五者，天下之達道也。知（智）、仁、勇三者，天下之達德也。所以行之者一也。」 或生而知之；或學而知之；或困而知之：及其知之，一也。或安而行之；或利而行之；或勉強而行之：及其成功，一也。」 子曰：「好（去聲）學近乎知（智）。力行近乎仁。知恥近乎勇。知斯三者，則知所以脩身。知所以脩身，則知所以治人。知所以治人，則知所以治天下國家矣。」 凡為天下國家有九經，曰：脩身也、尊賢也、親親也、敬大臣也、體群臣也、子庶民也、來百工也、柔遠人也、懷諸侯也。 脩身，則道立。尊賢，則不感。親親，則諸父昆弟不怨。敬大臣，則不眩。體群臣，則士之報禮重。子庶民，則百姓勸。來百工，則財用足。柔遠人，則四方歸之。懷諸侯，則天下畏之。 齊（齋）明盛服，非禮不動，所以脩身也。去讒遠色，賤貨而貴德，所以勸賢也。尊其位，重其祿，同其好（去聲）惡（去聲），所以勸親親也。官盛任使，所以勸大臣也。忠信重祿，所以勸士也。時使薄斂，所以勸百姓也。日省月試，既稟稱事，所以勸百工也。送往迎來，嘉善而矜不能，所以柔遠人也。繼絕世，舉廢國，治亂持危，朝聘以時，厚往而薄來，所以懷諸侯也。凡為天下國家有九經，所以行之者一也。凡事豫則立，不豫則廢。言前定，則不跲（甲）。事前定，則不困。行前定，則不疚。道前定，則不窮。 在下位，不獲乎上，民不可得而治矣。獲乎上有道：不信乎朋友，不獲乎上矣。信乎朋友有道：不順乎親，不信乎朋友矣。順乎親有道：反諸身不誠，不順乎親矣。誠身有道：不明乎善，不誠乎身矣。 誠者，天之道也。誠之者，人之道也。誠者，不勉而中，不思而得，從（鬆）容中道，聖人也。誠之者，擇善而固執之者也。 博學之，審問之，慎思之，明辨之，篤行之。有弗學，學之弗能弗措也。有弗問，問之弗知弗措也。有弗思，思之弗得弗措也。有弗辨，辨之弗明弗措也。有弗行，行之弗篤弗措也。人一能之，己百之。人十能之，己千之。果能此道矣，雖愚必明，雖柔必強。」
第二十一章 自誠明，謂之性；自明誠，謂之教。誠則明矣；明則誠矣。
第二十二章 唯天下至誠，為能盡其性。能盡其性，則能盡人之性。能盡人之性，則能盡物之性。能盡物之性，則可以贊天地之化育。可以贊天地之化育，則可以與天地參矣。
第二十三章 其次致曲。曲能有誠。誠則形。形則著。著則明。明則動。動則變。變則化。唯天下至誠，為能化。
第二十四章 至誠之道，可以前知。國家將興，必有禎祥；國家將亡，必有妖孽。見（現）乎蓍（思）龜，動乎四體。禍福將至，善，必先知之；不善，必先知之。故至誠如神。
第二十五章 誠者，自成也，而道，自道也。誠者，物之終始。不誠無物。是故是君子誠之為貴。誠者，非自誠己而已也。所以成物也。成己，仁也。成物，知（智）也。性之德也，合外內之道也。故時措之宜也。
第二十六章 故至誠無息。不息則久，久則徵。徵則悠遠。悠遠則博厚。博厚則高明。博厚，所以載物也。高明，所以覆物也。悠久，所以成物也。博厚配地。高明配天。悠久無疆。如此者，不見（現）而章，不動而變，無為而成。 天地之道，可一言而盡也。其為物不貳，則其生物不測。天地之道，博也、厚也、高也、明也、悠也、久也。今夫天，斯昭昭之多，及其無窮也，日月星辰繫焉，萬物覆焉。今夫地，一撮土之多，及其廣厚，載華嶽而不重（仲），振河海而不洩，萬物載焉。今夫山，一卷石之多，及其廣大，草木生之，禽獸居之，寶藏興焉。今夫水，一勺之多，及其不測，黿鼉蛟龍魚鱉生焉，貨財殖焉。 詩云：「維天之命，於（烏）穆不已。」蓋曰，天之所以為天也。於乎不顯，文王之德之純。蓋曰，文王之所以為文也。純亦不已。
第二十七章 大哉！聖人之道！洋洋乎，發育萬物，峻極于天。優優大哉，禮儀三百，威儀三千。待其人而後行。故曰，「茍不至德，至道不凝焉。」故君子尊德性而道問學，致廣大而盡精微，極高明而道中庸。溫故而知新，敦厚以崇禮。是故居上不驕，為下不倍（背）。國有道，其言足以興；國無道，其默足以容。詩曰：「既明且哲，以保其身。」其此之謂與？">


<meta itemprop="datePublished" content="2009-06-28T19:03:47&#43;00:00" />
<meta itemprop="dateModified" content="2009-06-28T19:03:47&#43;00:00" />
<meta itemprop="wordCount" content="93">



<meta itemprop="keywords" content="" />

  <meta property="og:title" content="中庸全文" />
<meta property="og:description" content="第一章 天命之謂性；率性之謂道；修道之謂教。道也者，不可須臾離也；可離，非道也。是故君子戒慎乎其所不睹，恐懼乎其所不聞。莫見（現）乎隱，莫顯乎微。故君子慎其獨也。 喜怒哀樂之未發，謂之中。發而皆中節，謂之和。中也者，天下之大本也。和也者，天下之達道也。致中和，天地位焉，萬物育焉。
第二章 仲尼曰：「君子中庸；小人反中庸。君子之中庸也，君子而時中。小人之反中庸也，小人而無忌憚也。」
第三章 子曰：「中庸其至矣乎！民鮮能久矣。」
第四章 子曰：「道之不行也，我知之矣：知（音智）者過之；愚者不及也。道之不明也，我知之矣：賢者過之；不肖者不及也。人莫不飲食也。鮮能知味也。」
第五章 子曰：「道其不行矣夫(音乎)。」
第六章 子曰：「舜其大知(智)也與！舜好問以好察邇言。隱惡而揚善。執其兩端，用其中於民。其斯以為舜乎！」
第七章 子曰：「人皆曰『予知』，驅而納諸罟擭陷阱之中，而莫之知辟(避)也。人皆曰『予知』，擇乎中庸，而不能期(基)月守也。」
第八章 子曰：「回之為人也：擇乎中庸，得一善，則拳拳服膺，而弗失之矣。」
第九章 子曰：「天下國家可均也；爵祿可辭也；白刃可蹈也；中庸不可能也。」
第十章 子路問強。子曰：「南方之強與，北方之強與，抑而強與，寬柔以教，不報無道，南方之強也，君子居之。衽金革，死而不厭，北方之強也，而強者居之。故君子和而不流；強哉矯。中立而不倚；強哉矯。國有道，不變塞焉；強哉矯。國無道，至死不變；強哉矯。」
第十一章 子曰：「素（索）隱行怪，後世有述焉：吾弗為之矣。君子遵道而行，半塗而廢；吾弗能已矣。君子依乎中庸。遯世不見知而不悔；唯聖者能之。」
第十二章 君子之道，費而隱。夫婦之愚，可以與之焉，及其至也，雖聖人亦有所不知焉。夫婦之不肖，可以能行焉，及其至也，雖聖人亦有所不能焉。天地之大也，人猶有所憾。故君子語大，天下莫能載焉，語小，天下莫能破焉。詩云，「鳶飛戾天；魚躍于淵。」言其上下察也。君子之道，造端乎夫婦；及其至也，察乎天地。
第十三章 子曰，「道不遠人。人之為道而遠人，不可以為道。詩云，『伐柯伐柯，其則不遠。』執柯以伐柯，睨而視之。猶以為遠。故君子以人治人，改而止。忠恕違道不遠。施諸己而不願，亦勿施於人。君子之道四，丘（某）未能一焉：所求乎子以事父，未能也；所求乎臣以事君，未能也；所求乎弟以事兄，未能也；所求乎朋友先施之，未能也。庸德之行，庸言之謹；有所不足，不敢不勉；有餘不感盡。言顧行，行顧言。君子胡不慥慥爾。」
第十四章 君子素其位而行，不願乎其外。素富貴，行乎富貴；素貧賤，行乎貧賤；素夷狄，行乎夷狄；素患難，行乎患難。君子無入而不自得焉。 在上位，不陵下；在下位，不援上；正己而不求於人，則無怨。上不怨天，下不尤人。故君子居易（逆）以俟（字）命，小人行險以徼幸。 子曰：「射有似乎君子。失諸正（征）鵠（谷），反求諸其身。」
第十五章 君子之道，辟（譬）如行遠必自邇，辟（譬）如登高必自卑。詩曰：「妻子好合，如鼓瑟琴。兄弟既翕（泣），和樂且耽。宜爾室家，樂爾妻孥（老）。」子曰：「父母其順矣乎。」
第十六章 子曰：「鬼神之為德，其盛矣乎。視之而弗見；聽之而弗聞；體物而不可遺。使天下之人，齊（齋）明盛服，以承祭祀。洋洋乎，如在其上，如在其左右。詩曰：『神之格思，不可度思，矧（診）可射（亦）思？』夫微之顯。誠之不可揜（捨）如此夫。」
第十七章 子曰：「舜其大孝也與！德為聖人，尊為天子，富有四海之內。宗廟饗之，子孫保之。故大德，必得其位，必得其祿，必得其名，必得其壽。故天之生物，必因其材而篤焉。故栽者培之，傾者覆之。詩曰：『嘉樂君子，憲憲令德，宜民宜人。受祿于天。保佑命之，自天申之。』故大德者必受命。」
第十八章 子曰：「無憂者，其惟文王乎。以王季為父，以武王為子。父作之，子述之。武王纘（算）大王、王季、文王之緒。壹戎衣而有天下。身不失天下之顯名。尊為天子。富有四海之內。宗廟饗之。子孫保之。武王末受命，周公成文武之德。追王大（太）王、王季，上祀先公以天子之禮。斯禮也，達乎諸侯大夫，及士庶人。父為大夫，子為士；葬以大夫，祭以士。父為士，子為大夫；葬以士，祭以大夫。期（基）之喪，達乎大夫；三年之喪，達乎天子；父母之喪，無貴賤，一也。」
第十九章 子曰：「武王、周公，其達孝矣乎。夫孝者，善繼人之志，善述人之事者也。春秋，脩其祖廟，陳其宗器，設其裳衣，薦其時食。宗廟之禮，所以序昭穆也。序爵，所以辨貴賤也。序事，所以辨賢也。旅酬下為上，所以逮賤也。燕毛，所以序齒也。踐其位，行其禮，奏其樂，敬其所尊，愛其所親，事死如事生，事亡如事存，孝之至也。郊社之禮，所以事上帝也。宗廟之禮，所以祀乎其先也。明乎郊社之禮，禘嘗之義，治國其如示諸掌乎。」
第二十章 哀公問政。子曰：「文武之政，布在方策。其人存，則其政舉；其人亡，則其政息。人道敏政，地道敏樹。夫政也者，蒲盧也。 故為政在人。取人以身。脩身以道。脩道以仁。仁者，人也，親親為大。義者，宜也，尊賢為大。親親之殺（哂），尊賢之等，禮所生也。 故君子，不可以不脩身。思脩身，不可以不事親。思事親，不可以不知人。思知人，不可以不知天。 天下之達道五，所以行之者三，曰：君臣也、父子也、夫婦也、昆弟也、朋友之交也。五者，天下之達道也。知（智）、仁、勇三者，天下之達德也。所以行之者一也。」 或生而知之；或學而知之；或困而知之：及其知之，一也。或安而行之；或利而行之；或勉強而行之：及其成功，一也。」 子曰：「好（去聲）學近乎知（智）。力行近乎仁。知恥近乎勇。知斯三者，則知所以脩身。知所以脩身，則知所以治人。知所以治人，則知所以治天下國家矣。」 凡為天下國家有九經，曰：脩身也、尊賢也、親親也、敬大臣也、體群臣也、子庶民也、來百工也、柔遠人也、懷諸侯也。 脩身，則道立。尊賢，則不感。親親，則諸父昆弟不怨。敬大臣，則不眩。體群臣，則士之報禮重。子庶民，則百姓勸。來百工，則財用足。柔遠人，則四方歸之。懷諸侯，則天下畏之。 齊（齋）明盛服，非禮不動，所以脩身也。去讒遠色，賤貨而貴德，所以勸賢也。尊其位，重其祿，同其好（去聲）惡（去聲），所以勸親親也。官盛任使，所以勸大臣也。忠信重祿，所以勸士也。時使薄斂，所以勸百姓也。日省月試，既稟稱事，所以勸百工也。送往迎來，嘉善而矜不能，所以柔遠人也。繼絕世，舉廢國，治亂持危，朝聘以時，厚往而薄來，所以懷諸侯也。凡為天下國家有九經，所以行之者一也。凡事豫則立，不豫則廢。言前定，則不跲（甲）。事前定，則不困。行前定，則不疚。道前定，則不窮。 在下位，不獲乎上，民不可得而治矣。獲乎上有道：不信乎朋友，不獲乎上矣。信乎朋友有道：不順乎親，不信乎朋友矣。順乎親有道：反諸身不誠，不順乎親矣。誠身有道：不明乎善，不誠乎身矣。 誠者，天之道也。誠之者，人之道也。誠者，不勉而中，不思而得，從（鬆）容中道，聖人也。誠之者，擇善而固執之者也。 博學之，審問之，慎思之，明辨之，篤行之。有弗學，學之弗能弗措也。有弗問，問之弗知弗措也。有弗思，思之弗得弗措也。有弗辨，辨之弗明弗措也。有弗行，行之弗篤弗措也。人一能之，己百之。人十能之，己千之。果能此道矣，雖愚必明，雖柔必強。」
第二十一章 自誠明，謂之性；自明誠，謂之教。誠則明矣；明則誠矣。
第二十二章 唯天下至誠，為能盡其性。能盡其性，則能盡人之性。能盡人之性，則能盡物之性。能盡物之性，則可以贊天地之化育。可以贊天地之化育，則可以與天地參矣。
第二十三章 其次致曲。曲能有誠。誠則形。形則著。著則明。明則動。動則變。變則化。唯天下至誠，為能化。
第二十四章 至誠之道，可以前知。國家將興，必有禎祥；國家將亡，必有妖孽。見（現）乎蓍（思）龜，動乎四體。禍福將至，善，必先知之；不善，必先知之。故至誠如神。
第二十五章 誠者，自成也，而道，自道也。誠者，物之終始。不誠無物。是故是君子誠之為貴。誠者，非自誠己而已也。所以成物也。成己，仁也。成物，知（智）也。性之德也，合外內之道也。故時措之宜也。
第二十六章 故至誠無息。不息則久，久則徵。徵則悠遠。悠遠則博厚。博厚則高明。博厚，所以載物也。高明，所以覆物也。悠久，所以成物也。博厚配地。高明配天。悠久無疆。如此者，不見（現）而章，不動而變，無為而成。 天地之道，可一言而盡也。其為物不貳，則其生物不測。天地之道，博也、厚也、高也、明也、悠也、久也。今夫天，斯昭昭之多，及其無窮也，日月星辰繫焉，萬物覆焉。今夫地，一撮土之多，及其廣厚，載華嶽而不重（仲），振河海而不洩，萬物載焉。今夫山，一卷石之多，及其廣大，草木生之，禽獸居之，寶藏興焉。今夫水，一勺之多，及其不測，黿鼉蛟龍魚鱉生焉，貨財殖焉。 詩云：「維天之命，於（烏）穆不已。」蓋曰，天之所以為天也。於乎不顯，文王之德之純。蓋曰，文王之所以為文也。純亦不已。
第二十七章 大哉！聖人之道！洋洋乎，發育萬物，峻極于天。優優大哉，禮儀三百，威儀三千。待其人而後行。故曰，「茍不至德，至道不凝焉。」故君子尊德性而道問學，致廣大而盡精微，極高明而道中庸。溫故而知新，敦厚以崇禮。是故居上不驕，為下不倍（背）。國有道，其言足以興；國無道，其默足以容。詩曰：「既明且哲，以保其身。」其此之謂與？" />
<meta property="og:type" content="article" />
<meta property="og:url" content="/2009/06/28/%E4%B8%AD%E5%BA%B8%E5%85%A8%E6%96%87/" />
<meta property="article:published_time" content="2009-06-28T19:03:47+00:00" />
<meta property="article:modified_time" content="2009-06-28T19:03:47+00:00" />

  <meta name="twitter:card" content="summary"/>
<meta name="twitter:title" content="中庸全文"/>
<meta name="twitter:description" content="第一章 天命之謂性；率性之謂道；修道之謂教。道也者，不可須臾離也；可離，非道也。是故君子戒慎乎其所不睹，恐懼乎其所不聞。莫見（現）乎隱，莫顯乎微。故君子慎其獨也。 喜怒哀樂之未發，謂之中。發而皆中節，謂之和。中也者，天下之大本也。和也者，天下之達道也。致中和，天地位焉，萬物育焉。
第二章 仲尼曰：「君子中庸；小人反中庸。君子之中庸也，君子而時中。小人之反中庸也，小人而無忌憚也。」
第三章 子曰：「中庸其至矣乎！民鮮能久矣。」
第四章 子曰：「道之不行也，我知之矣：知（音智）者過之；愚者不及也。道之不明也，我知之矣：賢者過之；不肖者不及也。人莫不飲食也。鮮能知味也。」
第五章 子曰：「道其不行矣夫(音乎)。」
第六章 子曰：「舜其大知(智)也與！舜好問以好察邇言。隱惡而揚善。執其兩端，用其中於民。其斯以為舜乎！」
第七章 子曰：「人皆曰『予知』，驅而納諸罟擭陷阱之中，而莫之知辟(避)也。人皆曰『予知』，擇乎中庸，而不能期(基)月守也。」
第八章 子曰：「回之為人也：擇乎中庸，得一善，則拳拳服膺，而弗失之矣。」
第九章 子曰：「天下國家可均也；爵祿可辭也；白刃可蹈也；中庸不可能也。」
第十章 子路問強。子曰：「南方之強與，北方之強與，抑而強與，寬柔以教，不報無道，南方之強也，君子居之。衽金革，死而不厭，北方之強也，而強者居之。故君子和而不流；強哉矯。中立而不倚；強哉矯。國有道，不變塞焉；強哉矯。國無道，至死不變；強哉矯。」
第十一章 子曰：「素（索）隱行怪，後世有述焉：吾弗為之矣。君子遵道而行，半塗而廢；吾弗能已矣。君子依乎中庸。遯世不見知而不悔；唯聖者能之。」
第十二章 君子之道，費而隱。夫婦之愚，可以與之焉，及其至也，雖聖人亦有所不知焉。夫婦之不肖，可以能行焉，及其至也，雖聖人亦有所不能焉。天地之大也，人猶有所憾。故君子語大，天下莫能載焉，語小，天下莫能破焉。詩云，「鳶飛戾天；魚躍于淵。」言其上下察也。君子之道，造端乎夫婦；及其至也，察乎天地。
第十三章 子曰，「道不遠人。人之為道而遠人，不可以為道。詩云，『伐柯伐柯，其則不遠。』執柯以伐柯，睨而視之。猶以為遠。故君子以人治人，改而止。忠恕違道不遠。施諸己而不願，亦勿施於人。君子之道四，丘（某）未能一焉：所求乎子以事父，未能也；所求乎臣以事君，未能也；所求乎弟以事兄，未能也；所求乎朋友先施之，未能也。庸德之行，庸言之謹；有所不足，不敢不勉；有餘不感盡。言顧行，行顧言。君子胡不慥慥爾。」
第十四章 君子素其位而行，不願乎其外。素富貴，行乎富貴；素貧賤，行乎貧賤；素夷狄，行乎夷狄；素患難，行乎患難。君子無入而不自得焉。 在上位，不陵下；在下位，不援上；正己而不求於人，則無怨。上不怨天，下不尤人。故君子居易（逆）以俟（字）命，小人行險以徼幸。 子曰：「射有似乎君子。失諸正（征）鵠（谷），反求諸其身。」
第十五章 君子之道，辟（譬）如行遠必自邇，辟（譬）如登高必自卑。詩曰：「妻子好合，如鼓瑟琴。兄弟既翕（泣），和樂且耽。宜爾室家，樂爾妻孥（老）。」子曰：「父母其順矣乎。」
第十六章 子曰：「鬼神之為德，其盛矣乎。視之而弗見；聽之而弗聞；體物而不可遺。使天下之人，齊（齋）明盛服，以承祭祀。洋洋乎，如在其上，如在其左右。詩曰：『神之格思，不可度思，矧（診）可射（亦）思？』夫微之顯。誠之不可揜（捨）如此夫。」
第十七章 子曰：「舜其大孝也與！德為聖人，尊為天子，富有四海之內。宗廟饗之，子孫保之。故大德，必得其位，必得其祿，必得其名，必得其壽。故天之生物，必因其材而篤焉。故栽者培之，傾者覆之。詩曰：『嘉樂君子，憲憲令德，宜民宜人。受祿于天。保佑命之，自天申之。』故大德者必受命。」
第十八章 子曰：「無憂者，其惟文王乎。以王季為父，以武王為子。父作之，子述之。武王纘（算）大王、王季、文王之緒。壹戎衣而有天下。身不失天下之顯名。尊為天子。富有四海之內。宗廟饗之。子孫保之。武王末受命，周公成文武之德。追王大（太）王、王季，上祀先公以天子之禮。斯禮也，達乎諸侯大夫，及士庶人。父為大夫，子為士；葬以大夫，祭以士。父為士，子為大夫；葬以士，祭以大夫。期（基）之喪，達乎大夫；三年之喪，達乎天子；父母之喪，無貴賤，一也。」
第十九章 子曰：「武王、周公，其達孝矣乎。夫孝者，善繼人之志，善述人之事者也。春秋，脩其祖廟，陳其宗器，設其裳衣，薦其時食。宗廟之禮，所以序昭穆也。序爵，所以辨貴賤也。序事，所以辨賢也。旅酬下為上，所以逮賤也。燕毛，所以序齒也。踐其位，行其禮，奏其樂，敬其所尊，愛其所親，事死如事生，事亡如事存，孝之至也。郊社之禮，所以事上帝也。宗廟之禮，所以祀乎其先也。明乎郊社之禮，禘嘗之義，治國其如示諸掌乎。」
第二十章 哀公問政。子曰：「文武之政，布在方策。其人存，則其政舉；其人亡，則其政息。人道敏政，地道敏樹。夫政也者，蒲盧也。 故為政在人。取人以身。脩身以道。脩道以仁。仁者，人也，親親為大。義者，宜也，尊賢為大。親親之殺（哂），尊賢之等，禮所生也。 故君子，不可以不脩身。思脩身，不可以不事親。思事親，不可以不知人。思知人，不可以不知天。 天下之達道五，所以行之者三，曰：君臣也、父子也、夫婦也、昆弟也、朋友之交也。五者，天下之達道也。知（智）、仁、勇三者，天下之達德也。所以行之者一也。」 或生而知之；或學而知之；或困而知之：及其知之，一也。或安而行之；或利而行之；或勉強而行之：及其成功，一也。」 子曰：「好（去聲）學近乎知（智）。力行近乎仁。知恥近乎勇。知斯三者，則知所以脩身。知所以脩身，則知所以治人。知所以治人，則知所以治天下國家矣。」 凡為天下國家有九經，曰：脩身也、尊賢也、親親也、敬大臣也、體群臣也、子庶民也、來百工也、柔遠人也、懷諸侯也。 脩身，則道立。尊賢，則不感。親親，則諸父昆弟不怨。敬大臣，則不眩。體群臣，則士之報禮重。子庶民，則百姓勸。來百工，則財用足。柔遠人，則四方歸之。懷諸侯，則天下畏之。 齊（齋）明盛服，非禮不動，所以脩身也。去讒遠色，賤貨而貴德，所以勸賢也。尊其位，重其祿，同其好（去聲）惡（去聲），所以勸親親也。官盛任使，所以勸大臣也。忠信重祿，所以勸士也。時使薄斂，所以勸百姓也。日省月試，既稟稱事，所以勸百工也。送往迎來，嘉善而矜不能，所以柔遠人也。繼絕世，舉廢國，治亂持危，朝聘以時，厚往而薄來，所以懷諸侯也。凡為天下國家有九經，所以行之者一也。凡事豫則立，不豫則廢。言前定，則不跲（甲）。事前定，則不困。行前定，則不疚。道前定，則不窮。 在下位，不獲乎上，民不可得而治矣。獲乎上有道：不信乎朋友，不獲乎上矣。信乎朋友有道：不順乎親，不信乎朋友矣。順乎親有道：反諸身不誠，不順乎親矣。誠身有道：不明乎善，不誠乎身矣。 誠者，天之道也。誠之者，人之道也。誠者，不勉而中，不思而得，從（鬆）容中道，聖人也。誠之者，擇善而固執之者也。 博學之，審問之，慎思之，明辨之，篤行之。有弗學，學之弗能弗措也。有弗問，問之弗知弗措也。有弗思，思之弗得弗措也。有弗辨，辨之弗明弗措也。有弗行，行之弗篤弗措也。人一能之，己百之。人十能之，己千之。果能此道矣，雖愚必明，雖柔必強。」
第二十一章 自誠明，謂之性；自明誠，謂之教。誠則明矣；明則誠矣。
第二十二章 唯天下至誠，為能盡其性。能盡其性，則能盡人之性。能盡人之性，則能盡物之性。能盡物之性，則可以贊天地之化育。可以贊天地之化育，則可以與天地參矣。
第二十三章 其次致曲。曲能有誠。誠則形。形則著。著則明。明則動。動則變。變則化。唯天下至誠，為能化。
第二十四章 至誠之道，可以前知。國家將興，必有禎祥；國家將亡，必有妖孽。見（現）乎蓍（思）龜，動乎四體。禍福將至，善，必先知之；不善，必先知之。故至誠如神。
第二十五章 誠者，自成也，而道，自道也。誠者，物之終始。不誠無物。是故是君子誠之為貴。誠者，非自誠己而已也。所以成物也。成己，仁也。成物，知（智）也。性之德也，合外內之道也。故時措之宜也。
第二十六章 故至誠無息。不息則久，久則徵。徵則悠遠。悠遠則博厚。博厚則高明。博厚，所以載物也。高明，所以覆物也。悠久，所以成物也。博厚配地。高明配天。悠久無疆。如此者，不見（現）而章，不動而變，無為而成。 天地之道，可一言而盡也。其為物不貳，則其生物不測。天地之道，博也、厚也、高也、明也、悠也、久也。今夫天，斯昭昭之多，及其無窮也，日月星辰繫焉，萬物覆焉。今夫地，一撮土之多，及其廣厚，載華嶽而不重（仲），振河海而不洩，萬物載焉。今夫山，一卷石之多，及其廣大，草木生之，禽獸居之，寶藏興焉。今夫水，一勺之多，及其不測，黿鼉蛟龍魚鱉生焉，貨財殖焉。 詩云：「維天之命，於（烏）穆不已。」蓋曰，天之所以為天也。於乎不顯，文王之德之純。蓋曰，文王之所以為文也。純亦不已。
第二十七章 大哉！聖人之道！洋洋乎，發育萬物，峻極于天。優優大哉，禮儀三百，威儀三千。待其人而後行。故曰，「茍不至德，至道不凝焉。」故君子尊德性而道問學，致廣大而盡精微，極高明而道中庸。溫故而知新，敦厚以崇禮。是故居上不驕，為下不倍（背）。國有道，其言足以興；國無道，其默足以容。詩曰：「既明且哲，以保其身。」其此之謂與？"/>
<meta name="twitter:site" content="@arguskao"/>

  

  <link rel="stylesheet"
      href="../../../../cdnjs.cloudflare.com/ajax/libs/highlight.js/9.15.6/styles/github.min.css">
  
    
      <link rel="stylesheet" href="../../../../css/normalize.css">
      <link rel="stylesheet" href="../../../../cdnjs.cloudflare.com/ajax/libs/academicons/1.8.6/css/academicons.min.css">
       <link rel="stylesheet" href="../../../../use.fontawesome.com/releases/v5.9.0/css/all.css">
      <link rel="stylesheet" href="../../../../cdnjs.cloudflare.com/ajax/libs/fancybox/3.3.5/css/jquery.fancybox.min.css">
      
      
      <link rel="stylesheet" href="../../../../css/main.min.f16c933dd496fa55e8ea7d074b5fcd851c15f29625f5580af649f85aa998f76a.css" >
      <link rel="stylesheet" href="../../../../css/add-on.css">
    
  
  
  
  
<script>
  (function(a,b,c){var d=a.history,e=document,f=navigator||{},g=localStorage,
  h=encodeURIComponent,i=d.pushState,k=function(){return Math.random().toString(36)},
  l=function(){return g.cid||(g.cid=k()),g.cid},m=function(r){var s=[];for(var t in r)
  r.hasOwnProperty(t)&&void 0!==r[t]&&s.push(h(t)+"="+h(r[t]));return s.join("&")},
  n=function(r,s,t,u,v,w,x){var z="https://www.google-analytics.com/collect",
  A=m({v:"1",ds:"web",aip:c.anonymizeIp?1:void 0,tid:b,cid:l(),t:r||"pageview",
  sd:c.colorDepth&&screen.colorDepth?screen.colorDepth+"-bits":void 0,dr:e.referrer||
  void 0,dt:e.title,dl:e.location.origin+e.location.pathname+e.location.search,ul:c.language?
  (f.language||"").toLowerCase():void 0,de:c.characterSet?e.characterSet:void 0,
  sr:c.screenSize?(a.screen||{}).width+"x"+(a.screen||{}).height:void 0,vp:c.screenSize&&
  a.visualViewport?(a.visualViewport||{}).width+"x"+(a.visualViewport||{}).height:void 0,
  ec:s||void 0,ea:t||void 0,el:u||void 0,ev:v||void 0,exd:w||void 0,exf:"undefined"!=typeof x&&
  !1==!!x?0:void 0});if(f.sendBeacon)f.sendBeacon(z,A);else{var y=new XMLHttpRequest;
  y.open("POST",z,!0),y.send(A)}};d.pushState=function(r){return"function"==typeof d.onpushstate&&
  d.onpushstate({state:r}),setTimeout(n,c.delay||10),i.apply(d,arguments)},n(),
  a.ma={trackEvent:function o(r,s,t,u){return n("event",r,s,t,u)},
  trackException:function q(r,s){return n("exception",null,null,null,null,r,s)}}})
  (window,"UA-1697101-5",{anonymizeIp:true,colorDepth:true,characterSet:true,screenSize:true,language:true});
</script>
</head>

  <body>
    
<header id="site-header">
  <nav id="site-nav">
    <h1 class="nav-title">
      <a href="../../../../">
        
          
            博客
          
        
      </a>
    </h1>
    <menu id="site-nav-menu" class="flyout-menu">
      
        <a href="../../../../" class="link"><i class="fas fa-home">&nbsp;</i>首頁</a>
      
        <a href="../../../../category/%E5%B0%8F%E8%AA%AA%E5%BD%B1%E8%A9%95/" class="link"><i class="far fa-id-card">&nbsp;</i>電影影評</a>
      
        <a href="../../../../category/" class="link"><i class="fas fa-sitemap">&nbsp;</i>分類</a>
      
        <a href="../../../../contact/" class="link"><i class="far fa-envelope">&nbsp;</i>聯絡我</a>
      
      <a href="#share-menu" class="share-toggle"><i class="fas fa-share-alt">&nbsp;</i>Share</a>
      

    </menu>
    

    <a href="#share-menu" class="share-toggle"><i class="fas fa-share-alt fa-2x">&nbsp;</i></a>
    
    <a href="#site-nav" class="nav-toggle"><i class="fas fa-bars fa-2x"></i></a>
  </nav>
  
  
    <menu id="share-menu" class="flyout-menu">
      <h1>Share Post</h1>
      




  
    
    <a href="//twitter.com/share?text=%e4%b8%ad%e5%ba%b8%e5%85%a8%e6%96%87&amp;url=%2f2009%2f06%2f28%2f%25E4%25B8%25AD%25E5%25BA%25B8%25E5%2585%25A8%25E6%2596%2587%2f" target="_blank" rel="noopener" class="share-btn twitter">
        <i class="fab fa-twitter"></i><p>&nbsp;Twitter</p>
      </a>
  

  
      <a href="//www.facebook.com/sharer/sharer.php?u=%2f2009%2f06%2f28%2f%25E4%25B8%25AD%25E5%25BA%25B8%25E5%2585%25A8%25E6%2596%2587%2f" target="_blank" rel="noopener" class="share-btn facebook">
        <i class="fab fa-facebook"></i><p>&nbsp;Facebook</p>
        </a>
  

  

  
        <a href="mailto:?subject=Check out this post by %7b%20%20%20%20%20%20%20%20map%5b%5d%7d&amp;body=%2f2009%2f06%2f28%2f%25E4%25B8%25AD%25E5%25BA%25B8%25E5%2585%25A8%25E6%2596%2587%2f" target="_blank" class="share-btn email" data-proofer-ignore>
          <i class="fas fa-envelope"></i><p>&nbsp;Email</p>
        </a>
  


    </menu>
  
</header>

    <div id="wrapper">
      <section id="site-intro">
  <a href="../../../../"><img src="../../../../img/jslogo.png" class="circle" width="100" alt="照片" /></a>
  <header>
    <h1>一個藥師的自由自語</h1>
  </header>
  <main>
    <p>無聊的人請進來.</p>
  </main>
  
    <footer>
      <ul class="socnet-icons">
        

        <li><a href="//github.com/arguskao" target="_blank" rel="noopener" title="GitHub" class="fab fa-github"></a></li>










<li><a href="//medium.com/@arguskao" target="_blank" rel="noopener" title="Medium" class="fab fa-medium"></a></li>





<li><a href="//facebook.com/masterkao" target="_blank" rel="noopener" title="Facebook" class="fab fa-facebook"></a></li>




<li><a href="//api.whatsapp.com/send?phone=886980347570" target="_blank" rel="noopener" title="WhatsApp" class="fab fa-whatsapp"></a></li>



<li><a href="//instagram.com/arguskao" target="_blank" rel="noopener" title="Instagram" class="fab fa-instagram"></a></li>

<li><a href="//twitter.com/arguskao" target="_blank" rel="noopener" title="Twitter" class="fab fa-twitter"></a></li>










<li><a href="mailto:wii543@gmail.com" target="_blank" title="Email" class="far fa-envelope"></a></li>

      </ul>
    </footer>
  
</section>

      <main id="site-main">
        <article class="post">
  <header>
  <div class="title">
    
        <h2><a href="../../../../2009/06/28/%E4%B8%AD%E5%BA%B8%E5%85%A8%E6%96%87/">中庸全文</a></h2>
    
    
</div>
  <div class="meta">
    <time class="published" datetime="2009-06-28 19:03:47 &#43;0000 &#43;0000">
      June 28, 2009
    </time>
    <span class="author">arguskao</span>
    
      <p>1 分鐘</p>
    
  </div>
</header>

  <section id="socnet-share">
    




  
    
    <a href="//twitter.com/share?text=%e4%b8%ad%e5%ba%b8%e5%85%a8%e6%96%87&amp;url=%2f2009%2f06%2f28%2f%25E4%25B8%25AD%25E5%25BA%25B8%25E5%2585%25A8%25E6%2596%2587%2f" target="_blank" rel="noopener" class="share-btn twitter">
        <i class="fab fa-twitter"></i><p>&nbsp;Twitter</p>
      </a>
  

  
      <a href="//www.facebook.com/sharer/sharer.php?u=%2f2009%2f06%2f28%2f%25E4%25B8%25AD%25E5%25BA%25B8%25E5%2585%25A8%25E6%2596%2587%2f" target="_blank" rel="noopener" class="share-btn facebook">
        <i class="fab fa-facebook"></i><p>&nbsp;Facebook</p>
        </a>
  

  

  
        <a href="mailto:?subject=Check out this post by %7b%20%20%20%20%20%20%20%20map%5b%5d%7d&amp;body=%2f2009%2f06%2f28%2f%25E4%25B8%25AD%25E5%25BA%25B8%25E5%2585%25A8%25E6%2596%2587%2f" target="_blank" class="share-btn email" data-proofer-ignore>
          <i class="fas fa-envelope"></i><p>&nbsp;Email</p>
        </a>
  


  </section>
  

  <div class="content">
    <p>第一章
天命之謂性；率性之謂道；修道之謂教。道也者，不可須臾離也；可離，非道也。是故君子戒慎乎其所不睹，恐懼乎其所不聞。莫見（現）乎隱，莫顯乎微。故君子慎其獨也。
喜怒哀樂之未發，謂之中。發而皆中節，謂之和。中也者，天下之大本也。和也者，天下之達道也。致中和，天地位焉，萬物育焉。</p>

<p>第二章
仲尼曰：「君子中庸；小人反中庸。君子之中庸也，君子而時中。小人之反中庸也，小人而無忌憚也。」</p>

<p>第三章
子曰：「中庸其至矣乎！民鮮能久矣。」</p>

<p>第四章
子曰：「道之不行也，我知之矣：知（音智）者過之；愚者不及也。道之不明也，我知之矣：賢者過之；不肖者不及也。人莫不飲食也。鮮能知味也。」</p>

<p>第五章
子曰：「道其不行矣夫(音乎)。」</p>

<p>第六章
子曰：「舜其大知(智)也與！舜好問以好察邇言。隱惡而揚善。執其兩端，用其中於民。其斯以為舜乎！」</p>

<p>第七章
子曰：「人皆曰『予知』，驅而納諸罟擭陷阱之中，而莫之知辟(避)也。人皆曰『予知』，擇乎中庸，而不能期(基)月守也。」</p>

<p>第八章
子曰：「回之為人也：擇乎中庸，得一善，則拳拳服膺，而弗失之矣。」</p>

<p>第九章
子曰：「天下國家可均也；爵祿可辭也；白刃可蹈也；中庸不可能也。」</p>

<p>第十章
子路問強。子曰：「南方之強與，北方之強與，抑而強與，寬柔以教，不報無道，南方之強也，君子居之。衽金革，死而不厭，北方之強也，而強者居之。故君子和而不流；強哉矯。中立而不倚；強哉矯。國有道，不變塞焉；強哉矯。國無道，至死不變；強哉矯。」</p>

<p>第十一章
子曰：「素（索）隱行怪，後世有述焉：吾弗為之矣。君子遵道而行，半塗而廢；吾弗能已矣。君子依乎中庸。遯世不見知而不悔；唯聖者能之。」</p>

<p>第十二章
君子之道，費而隱。夫婦之愚，可以與之焉，及其至也，雖聖人亦有所不知焉。夫婦之不肖，可以能行焉，及其至也，雖聖人亦有所不能焉。天地之大也，人猶有所憾。故君子語大，天下莫能載焉，語小，天下莫能破焉。詩云，「鳶飛戾天；魚躍于淵。」言其上下察也。君子之道，造端乎夫婦；及其至也，察乎天地。</p>

<p>第十三章
子曰，「道不遠人。人之為道而遠人，不可以為道。詩云，『伐柯伐柯，其則不遠。』執柯以伐柯，睨而視之。猶以為遠。故君子以人治人，改而止。忠恕違道不遠。施諸己而不願，亦勿施於人。君子之道四，丘（某）未能一焉：所求乎子以事父，未能也；所求乎臣以事君，未能也；所求乎弟以事兄，未能也；所求乎朋友先施之，未能也。庸德之行，庸言之謹；有所不足，不敢不勉；有餘不感盡。言顧行，行顧言。君子胡不慥慥爾。」</p>

<p>第十四章
君子素其位而行，不願乎其外。素富貴，行乎富貴；素貧賤，行乎貧賤；素夷狄，行乎夷狄；素患難，行乎患難。君子無入而不自得焉。
在上位，不陵下；在下位，不援上；正己而不求於人，則無怨。上不怨天，下不尤人。故君子居易（逆）以俟（字）命，小人行險以徼幸。
子曰：「射有似乎君子。失諸正（征）鵠（谷），反求諸其身。」</p>

<p>第十五章
君子之道，辟（譬）如行遠必自邇，辟（譬）如登高必自卑。詩曰：「妻子好合，如鼓瑟琴。兄弟既翕（泣），和樂且耽。宜爾室家，樂爾妻孥（老）。」子曰：「父母其順矣乎。」</p>

<p>第十六章
子曰：「鬼神之為德，其盛矣乎。視之而弗見；聽之而弗聞；體物而不可遺。使天下之人，齊（齋）明盛服，以承祭祀。洋洋乎，如在其上，如在其左右。詩曰：『神之格思，不可度思，矧（診）可射（亦）思？』夫微之顯。誠之不可揜（捨）如此夫。」</p>

<p>第十七章
子曰：「舜其大孝也與！德為聖人，尊為天子，富有四海之內。宗廟饗之，子孫保之。故大德，必得其位，必得其祿，必得其名，必得其壽。故天之生物，必因其材而篤焉。故栽者培之，傾者覆之。詩曰：『嘉樂君子，憲憲令德，宜民宜人。受祿于天。保佑命之，自天申之。』故大德者必受命。」</p>

<p>第十八章
子曰：「無憂者，其惟文王乎。以王季為父，以武王為子。父作之，子述之。武王纘（算）大王、王季、文王之緒。壹戎衣而有天下。身不失天下之顯名。尊為天子。富有四海之內。宗廟饗之。子孫保之。武王末受命，周公成文武之德。追王大（太）王、王季，上祀先公以天子之禮。斯禮也，達乎諸侯大夫，及士庶人。父為大夫，子為士；葬以大夫，祭以士。父為士，子為大夫；葬以士，祭以大夫。期（基）之喪，達乎大夫；三年之喪，達乎天子；父母之喪，無貴賤，一也。」</p>

<p>第十九章
子曰：「武王、周公，其達孝矣乎。夫孝者，善繼人之志，善述人之事者也。春秋，脩其祖廟，陳其宗器，設其裳衣，薦其時食。宗廟之禮，所以序昭穆也。序爵，所以辨貴賤也。序事，所以辨賢也。旅酬下為上，所以逮賤也。燕毛，所以序齒也。踐其位，行其禮，奏其樂，敬其所尊，愛其所親，事死如事生，事亡如事存，孝之至也。郊社之禮，所以事上帝也。宗廟之禮，所以祀乎其先也。明乎郊社之禮，禘嘗之義，治國其如示諸掌乎。」</p>

<p>第二十章
哀公問政。子曰：「文武之政，布在方策。其人存，則其政舉；其人亡，則其政息。人道敏政，地道敏樹。夫政也者，蒲盧也。
故為政在人。取人以身。脩身以道。脩道以仁。仁者，人也，親親為大。義者，宜也，尊賢為大。親親之殺（哂），尊賢之等，禮所生也。
故君子，不可以不脩身。思脩身，不可以不事親。思事親，不可以不知人。思知人，不可以不知天。
天下之達道五，所以行之者三，曰：君臣也、父子也、夫婦也、昆弟也、朋友之交也。五者，天下之達道也。知（智）、仁、勇三者，天下之達德也。所以行之者一也。」
或生而知之；或學而知之；或困而知之：及其知之，一也。或安而行之；或利而行之；或勉強而行之：及其成功，一也。」
子曰：「好（去聲）學近乎知（智）。力行近乎仁。知恥近乎勇。知斯三者，則知所以脩身。知所以脩身，則知所以治人。知所以治人，則知所以治天下國家矣。」
凡為天下國家有九經，曰：脩身也、尊賢也、親親也、敬大臣也、體群臣也、子庶民也、來百工也、柔遠人也、懷諸侯也。
脩身，則道立。尊賢，則不感。親親，則諸父昆弟不怨。敬大臣，則不眩。體群臣，則士之報禮重。子庶民，則百姓勸。來百工，則財用足。柔遠人，則四方歸之。懷諸侯，則天下畏之。
齊（齋）明盛服，非禮不動，所以脩身也。去讒遠色，賤貨而貴德，所以勸賢也。尊其位，重其祿，同其好（去聲）惡（去聲），所以勸親親也。官盛任使，所以勸大臣也。忠信重祿，所以勸士也。時使薄斂，所以勸百姓也。日省月試，既稟稱事，所以勸百工也。送往迎來，嘉善而矜不能，所以柔遠人也。繼絕世，舉廢國，治亂持危，朝聘以時，厚往而薄來，所以懷諸侯也。凡為天下國家有九經，所以行之者一也。凡事豫則立，不豫則廢。言前定，則不跲（甲）。事前定，則不困。行前定，則不疚。道前定，則不窮。
在下位，不獲乎上，民不可得而治矣。獲乎上有道：不信乎朋友，不獲乎上矣。信乎朋友有道：不順乎親，不信乎朋友矣。順乎親有道：反諸身不誠，不順乎親矣。誠身有道：不明乎善，不誠乎身矣。
誠者，天之道也。誠之者，人之道也。誠者，不勉而中，不思而得，從（鬆）容中道，聖人也。誠之者，擇善而固執之者也。
博學之，審問之，慎思之，明辨之，篤行之。有弗學，學之弗能弗措也。有弗問，問之弗知弗措也。有弗思，思之弗得弗措也。有弗辨，辨之弗明弗措也。有弗行，行之弗篤弗措也。人一能之，己百之。人十能之，己千之。果能此道矣，雖愚必明，雖柔必強。」</p>

<p>第二十一章
自誠明，謂之性；自明誠，謂之教。誠則明矣；明則誠矣。</p>

<p>第二十二章
唯天下至誠，為能盡其性。能盡其性，則能盡人之性。能盡人之性，則能盡物之性。能盡物之性，則可以贊天地之化育。可以贊天地之化育，則可以與天地參矣。</p>

<p>第二十三章
其次致曲。曲能有誠。誠則形。形則著。著則明。明則動。動則變。變則化。唯天下至誠，為能化。</p>

<p>第二十四章
至誠之道，可以前知。國家將興，必有禎祥；國家將亡，必有妖孽。見（現）乎蓍（思）龜，動乎四體。禍福將至，善，必先知之；不善，必先知之。故至誠如神。</p>

<p>第二十五章
誠者，自成也，而道，自道也。誠者，物之終始。不誠無物。是故是君子誠之為貴。誠者，非自誠己而已也。所以成物也。成己，仁也。成物，知（智）也。性之德也，合外內之道也。故時措之宜也。</p>

<p>第二十六章
故至誠無息。不息則久，久則徵。徵則悠遠。悠遠則博厚。博厚則高明。博厚，所以載物也。高明，所以覆物也。悠久，所以成物也。博厚配地。高明配天。悠久無疆。如此者，不見（現）而章，不動而變，無為而成。
天地之道，可一言而盡也。其為物不貳，則其生物不測。天地之道，博也、厚也、高也、明也、悠也、久也。今夫天，斯昭昭之多，及其無窮也，日月星辰繫焉，萬物覆焉。今夫地，一撮土之多，及其廣厚，載華嶽而不重（仲），振河海而不洩，萬物載焉。今夫山，一卷石之多，及其廣大，草木生之，禽獸居之，寶藏興焉。今夫水，一勺之多，及其不測，黿鼉蛟龍魚鱉生焉，貨財殖焉。
詩云：「維天之命，於（烏）穆不已。」蓋曰，天之所以為天也。於乎不顯，文王之德之純。蓋曰，文王之所以為文也。純亦不已。</p>

<p>第二十七章
大哉！聖人之道！洋洋乎，發育萬物，峻極于天。優優大哉，禮儀三百，威儀三千。待其人而後行。故曰，「茍不至德，至道不凝焉。」故君子尊德性而道問學，致廣大而盡精微，極高明而道中庸。溫故而知新，敦厚以崇禮。是故居上不驕，為下不倍（背）。國有道，其言足以興；國無道，其默足以容。詩曰：「既明且哲，以保其身。」其此之謂與？</p>

<p>第二十八章
子曰：「愚而好（去聲）自用，賤而好自專。生乎今之世，反古之道。如此者，災及其身者也。
非天子，不議禮，不制度，不考文。今天下，車同軌，書同文，行同倫。雖有其位，茍無其德，不敢作禮樂焉。雖有其德，茍無其位，亦不敢作禮樂焉。
子曰：「吾說（悅）夏禮，杞不足徵也。吾學殷禮，有宋存焉。吾學周禮，今用之。吾從周。」</p>

<p>第二十九章
王（旺）天下有三重（仲）焉，其寡過矣乎！上焉者，雖善無徵。無徵不信。不信民弗從。下焉者，雖善不尊。不尊不信。不信民弗從。故君子之道，本諸身，徵諸庶民。考諸三王而不繆，建諸天地而不悖。質諸鬼神而無疑。百世以俟聖人而不惑。質諸鬼神而無疑，知天也。百世以俟聖人而不惑，知人也。
是故君子動而世為天下道，行而世為天下法，言而世為天下則。遠之則有望；近之則不厭。
詩曰：「在彼無惡，在此無射（度）；庶幾（機）夙夜，以永終譽。」君子未有不如此，而蚤（早）有譽於天下者也。</p>

<p>第三十章
仲尼祖述堯舜，憲章文武。上律天時，下襲水土。辟（譬）如天地之無不持載，無不覆（阜）幬。辟（譬）如四時之錯行，如日月之代明。萬物並育而不相害。道並行而不相悖。小德川流；大德敦化。此天地之所以為大也。</p>

<p>第三十一章
唯天下至聖，為能聰明睿知，足以有臨也；寬裕溫柔，足以有容也；發強剛毅，足以有執也；齊（齋）莊中正，足以有敬也；文理密察，足以有別也。
溥（普）博淵泉，而時出之。溥博如天；淵泉如淵。見（現）而民莫不敬；言而民莫不信；行而民莫不說（悅）。
是以聲名洋溢乎中國，施及蠻貊。舟車（居）所至，人力所通，天之所覆，地之所載，日月所照，霜露所隊（墜）：凡有血氣者，莫不尊親。故曰配天。</p>

<p>第三十二章
唯天下至誠，為能經綸天下之大經，立天下之大本，知天地之化育。夫焉（煙）有所倚？肫肫（津）其仁！淵淵其淵！浩浩其天！茍不固聰明聖知，達天德者，其孰能知之？</p>

<p>第三十三章
詩曰：「衣（意）錦尚絅，」惡（去聲）其文之著（注）也。故君子之道，闇然而日章；小人之道，的然而日亡。君子之道，淡而不厭、簡而文、溫而理。知遠之近，知風之自，知微之顯。可與入德矣。
詩云：「潛雖伏矣，亦孔之昭。」故君子內省不疚，無惡於志。君子之所不可及者，其唯人之所不見乎。
詩云：「相在爾室，尚不愧於屋漏。」故君子不動而敬，不言而信。
詩曰：「奏假（格）無言，時靡（美）有爭。」是故君子不賞而民勸，不怒而民威於鈇（乎）鉞（月）。
詩曰：「不顯惟德，百辟其刑之。」是故君子篤恭而天下平。
詩云：「予懷明德，不大聲以色。」子曰：「聲色之於以化民，末也。」詩曰：「德輶（猶）如毛。」毛猶有倫。上天之載，無聲無臭。至矣。</p>

  </div>
  <footer>
    <ul class="stats">
  
    
    
      <li class="category">
        <ul>
          
            
            <li><a class="article-category-link" href="../../../../category/%E7%B6%93%E5%8F%B2%E5%AD%90%E9%9B%86">經史子集</a></li>
          
        </ul>
      </li>
    
  
  
    
    
      <li class="tag">
        <ul>
          
            
            <li><a class="article-category-link" href="../../../../tag/%E5%9B%9B%E6%9B%B8">四書</a></li>
          
        </ul>
      </li>
    
  
</ul>

  </footer>
</article>

    <article class="post">
        <div id="disqus_thread"></div>
<script type="application/javascript">
    var disqus_config = function () {
    
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "liverx2" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
    </article>




<div class="pagination">
  
    <a href="../../../../2009/06/24/%E5%A4%A7%E5%AD%B8%E5%85%A8%E6%96%87/" class="button big previous"><i class="fas fa-angle-left"></i> 大學全文</a>
  
  
    <a href="../../../../2009/07/04/%E5%AD%9F%E5%AD%90%E6%A2%81%E6%83%A0%E7%8E%8B%E4%B8%8A/" class="button big next">孟子梁惠王上 <i class="fas fa-angle-right"></i></a>
  
</div>


      </main>
      <section id="site-sidebar">
  
    <section id="recent-posts">
      <header>
        <h1>最新文章</h1>
      </header>
      
      <article class="mini-post">
        <section>
          

        </section>
        <header>
          <h1><a href="../../../../caddy/">Caddy終於成功了</a></h1>
          <time class="published" datetime="">October 13, 2019</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="../../../../2019/10/11/fda%E8%AA%8D%E8%AD%89%E7%94%B3%E8%AB%8B/">Fda認證申請</a></h1>
          <time class="published" datetime="">October 11, 2019</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="../../../../2019/08/24/%E5%BE%9Ewordpress%E6%90%AC%E5%88%B0hugo/">從wordpress搬到Hugo</a></h1>
          <time class="published" datetime="">August 24, 2019</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="../../../../2019/06/28/%E6%94%BF%E5%BA%9C%E8%A3%9C%E5%8A%A9%E8%B3%87%E6%BA%90%E5%88%86%E4%BA%AB/">政府補助資源分享</a></h1>
          <time class="published" datetime="">June 28, 2019</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="../../../../2018/11/02/%E5%9E%8B%E7%94%B7%E7%9A%84%E6%99%82%E5%85%89%E4%B9%8B%E6%97%85%E4%BA%86%E4%B8%8D%E8%B5%B7%E7%9A%84%E9%81%B8taxi/%E6%9C%80%E5%A5%BD%E7%9A%84%E9%81%B8taxi/">型男的時光之旅(了不起的選Taxi/最好的選Taxi)</a></h1>
          <time class="published" datetime="">November 2, 2018</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="../../../../2018/11/01/%E4%B8%80%E6%8A%8A%E9%9D%92/">一把青</a></h1>
          <time class="published" datetime="">November 1, 2018</time>
        </header>
      </article>
      
      <article class="mini-post">
        <section>
          

        </section>
        <header>
          <h1><a href="../../../../2018/10/27/high-5%E5%88%B6%E9%9C%B8%E9%9D%92%E6%98%A5/">High 5制霸青春</a></h1>
          <time class="published" datetime="">October 27, 2018</time>
        </header>
      </article>
      
      
        <a href="../../../../blog/" class="button">查看更多</a>
      
    </section>
  

  

  <section id="mini-bio">
    <header>
      <h1>關於</h1>
    </header>
    <p>一個無聊的藥師，寫一些自己的心情</p>
    <footer>
      <a href="../../../../about" class="button">了解更多</a>
    </footer>
  </section>
</section>

      <footer id="site-footer">
  
      <ul class="socnet-icons">
        

        <li><a href="//github.com/arguskao" target="_blank" rel="noopener" title="GitHub" class="fab fa-github"></a></li>










<li><a href="//medium.com/@arguskao" target="_blank" rel="noopener" title="Medium" class="fab fa-medium"></a></li>





<li><a href="//facebook.com/masterkao" target="_blank" rel="noopener" title="Facebook" class="fab fa-facebook"></a></li>




<li><a href="//api.whatsapp.com/send?phone=886980347570" target="_blank" rel="noopener" title="WhatsApp" class="fab fa-whatsapp"></a></li>



<li><a href="//instagram.com/arguskao" target="_blank" rel="noopener" title="Instagram" class="fab fa-instagram"></a></li>

<li><a href="//twitter.com/arguskao" target="_blank" rel="noopener" title="Twitter" class="fab fa-twitter"></a></li>










<li><a href="mailto:wii543@gmail.com" target="_blank" title="Email" class="far fa-envelope"></a></li>

      </ul>
  
  <p class="copyright">
    
      &copy; 2019
      
        活力藥師網番外篇
      
    . <br>
    主題: <a href='https://themes.gohugo.io/hugo-future-imperfect-slim/' target='_blank' rel='noopener'>Hugo Future Imperfect Slim</a><br>移植自 <a href='https://html5up.net/future-imperfect' target='_blank' rel='noopener'>HTML5 UP</a> | 由 <a href='https://gohugo.io/' target='_blank' rel='noopener' title='0.58.3'>Hugo</a> 提供
  </p>
</footer>
<a id="back-to-top" href="#" class="fas fa-arrow-up fa-2x"></a>

      
  <script src=../../../../js/highlight.min.js></script>
  
  <script>hljs.initHighlightingOnLoad();</script>


  
  <script src=../../../../code.jquery.com/jquery-3.3.1.min.js></script>
  <script src=../../../../js/skel.min.js></script>
  <script src=../../../../js/jquery.fancybox.min.js></script>
  <script src=../../../../js/util.js></script>
  <script src=../../../../js/main.js></script>
  <script src=../../../../js/add-on.js></script>
  

<script src='../../../../js/staticman.js'></script>
  

  



    </div>
  </body>
</html>
